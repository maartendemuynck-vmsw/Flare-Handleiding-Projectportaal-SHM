<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2><a name="Kosten"></a>Kosten</h2>
        <h3 style="text-decoration: underline;">Ereloon</h3>
        <p>Wanneer u voor de opmaak van de overdrachtsakte een beroep doet op een commissaris van de afdeling vastgoedtransacties, gebeurt de opmaak van een authentieke akte kosteloos. Doet u een beroep op een notaris, dan gaat dit gepaard met de aanrekening van een ereloon. U kiest voor elke overdracht vrij of u op de afdeling vastgoedtransacties of op een notaris een beroep doet gegeven de gewenste timing van de overdracht.</p>
        <p>&#160;</p>
        <p>Het ereloon van de notaris is vastgelegd in officiële tariefschalen die zijn goedgekeurd via koninklijk besluit. De erelonen zijn proportioneel en degressief. Dat betekent dat het ereloon overeenstemt met een bepaald percentage van de verkoopprijs en kleiner wordt naarmate de verkoopprijs hoger is. Deze percentages vindt u in art. 6 van het tarief van de honoraria der notarissen in bijlage van koninklijk besluit van 16 december 1950. De percentages worden toegepast op het globaal bedrag van lasten en cijnzen voor de nog te lopen jaren (dat is het bedrag dat de opstalhouder of de canon die de erfpachthouder betaalt voor de jaren die resteren na overdracht). Het ereloon varieert naargelang u het erfpacht- of opstalrecht verkoopt, ruilt tegen een ander goed of schenkt. Hiervoor kan verwezen worden naar de bespreking van de kosten hierboven, respectievelijk bij elk onderdeel.</p>
        <p>&#160;</p>
        <p>Belangrijk: bij verkrijging van goederen door een SHM of woonmaatschappij wordt het <MadCap:popup><MadCap:popupHead>ereloon</MadCap:popupHead><MadCap:popupBody>art. 8, 2, B van het tarief van de honoraria der notarissen in bijlage van koninklijk besluit van 16 december 1950</MadCap:popupBody></MadCap:popup> gehalveerd. Het is onduidelijk of dit ook kan gelden bij de overdracht van een erfpacht of opstalrecht (hoewel dat op het eerste gezicht onder de bewoordingen valt).</p>
        <h3 style="text-decoration: underline;">Kosten</h3>
        <h4>Leveringskosten</h4>
        <p>De kosten van de levering komen normaal gezien toe aan de overdragende partij. Het staat de partijen vrij om hier afspraken over te maken.</p>
        <p>&#160;</p>
        <p>De leveringskosten gaan onder meer over kosten voor:</p>
        <div>
            <ul>
                <li>
                    <p>Het uitvoeren van opmetingen</p>
                </li>
                <li>
                    <p>De keuring van stookolietanks</p>
                </li>
                <li>
                    <p>De keuring van de elektrische installatie</p>
                </li>
                <li>
                    <p>Het samenstellen van het postinterventiedossier</p>
                </li>
                <li>
                    <p>In principe ook de kosten voor het afleveren van een bodemattest, maar hiervoor werd <MadCap:popup><MadCap:popupHead>in artikel 4.160/1 van het Besluit Vlaamse Codex Wonen van 2021</MadCap:popupHead><MadCap:popupBody>zoals ingevoegd door artikel 125 van het Besluit van de Vlaamse Regering van 17 december 2021</MadCap:popupBody></MadCap:popup> ingeschreven dat dit voor overdrachten naar een woonmaatschappij kosteloos kan gebeuren. Bij de aandachtspunten omtrent de <a href="../../Voorbereidende handelingen/Voorbereiding overdracht onroerende goederen.htm" target="_blank">voorbereiding van de overdracht van onroerende goederen</a> leest u meer over deze kostenvrijstelling en de voorwaarden die hieraan verbonden zijn.</p>
                </li>
                <li>
                    <p>In principe ook het opvragen van stedenbouwkundige inlichtingen, maar voor de overdrachten naar woonmaatschappijen werd hiervoor een <MadCap:popup><MadCap:popupHead>vrijstelling</MadCap:popupHead><MadCap:popupBody>door artikel 8 van het decreet van 9 juli 2021</MadCap:popupBody></MadCap:popup> ingeschreven in  artikel 5.2.1, § 1/1 van de Vlaamse Codex Ruimtelijke Ordening. Bij de aandachtspunten omtrent de <a href="../../Voorbereidende handelingen/Voorbereiding overdracht onroerende goederen.htm" target="_blank">voorbereiding van de overdracht van onroerende goederen</a> leest u meer over deze vrijstelling.</p>
                </li>
            </ul>
        </div>
        <h4>Kosten voor de overnemer</h4>
        <p>De overnemer staat normaal gezien in voor de kosten van de akten en andere extra kosten voor de overdracht van het recht van erfpacht/opstal. De partijen zijn echter vrij om hiervan af te wijken:</p>
        <div>
            <ul>
                <li>
                    <p>Het ereloon van de notaris</p>
                </li>
                <li>
                    <p>Btw, recht op geschriften</p>
                </li>
                <li>
                    <p>De kosten voor voorafgaande opzoekingen om de overdracht te kunnen laten doorgaan: kadaster, hypothecaire staat, fiscale notificaties;</p>
                </li>
                <li>
                    <p>De kosten voor de overschrijving op het kantoor Rechtszekerheid</p>
                </li>
            </ul>
        </div>
        <h3 style="text-decoration: underline;">Registratierechten</h3>
        <p>Een overdracht van een recht van erfpacht of opstal valt onder het stelsel van de registratierechten. Wanneer deze overdracht gebeurt voor doelstellingen van algemeen nut, kunt u genieten van kosteloze registratie. De rechtsgrond vindt u in art. 161, 2° van het Wetboek Registratierechten en geldt voor tot onteigening gerechtigde organen. SHM’s zijn tot onteigening gerechtigde organen. Dit volgt uit art. 6, eerst lid, 3°, i) van het Vlaams Onteigeningsdecreet en art. 4.26, eerste lid Vlaamse Codex Wonen (VCW).</p>
        <p>&#160;</p>
        <p>De vrijstelling wordt onmiddellijk toegepast. In de overdrachtsakte moet u wel verklaren dat het gaat om een verkrijging wegens algemeen nut.</p>
    </body>
</html>