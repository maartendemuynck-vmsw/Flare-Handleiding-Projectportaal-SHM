<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Fiscale aspecten verkoop</h2>
        <h3 style="text-decoration: underline;">Inkomstenbelastingen</h3>
        <p>Bij de verkoop van een onroerend goed aan een woonmaatschappij zullen de eventuele meerwaarden die de overdragende SHM realiseert op het overgedragen onroerend goed in principe belastbaar zijn in de vennootschapsbelasting. Een erkende SHM geniet van een verlaagd tarief in de vennootschapsbelasting van 5% (artikel 216, 2° WIB ).</p>
        <p>Voor bepaalde meerwaarden kunt u de belasting spreiden in de tijd, als is voldaan aan de voorwaarden van artikel 47 WIB  (gespreide taxatie van meerwaarden).</p>
        <p>De vrijstelling die gold voor meerwaarden gerealiseerd door een SHM op de verkoop van onbebouwde onroerende goederen werd afgeschaft vanaf aanslagjaar 2021 (verbonden aan een belastbaar tijdperk dat ten vroegste aanvangt op 1 januari 2020).</p>
        <h3 style="text-decoration: underline;">Btw en verkooprecht</h3>
        <h4>Gronden</h4>
        <p>De aankoop van een grond door een woonmaatschappij valt onder het stelsel van het verkooprecht. Het algemeen tarief van het verkooprecht bedraagt in Vlaanderen 10%. De aankoop van een grond voor doelstellingen van algemeen nut komt onder bepaalde voorwaarden evenwel in aanmerking voor een vrijstelling van het verkooprecht ('kosteloze registratie'). De rechtsgrond voor deze vrijstelling vindt u in artikel 2.9.6.0.3, 1°  van de Vlaamse Codex Fiscaliteit en geldt voor tot onteigening gerechtigde organen. Woonmaatschappijen zullen gerechtigd zijn om tot onteigening over te gaan (zoals de SHM’s dat ook zijn), waardoor zij in aanmerking komen voor de vrijstelling. Dit volgt uit artikel 6, eerst lid, 3°, i) van het Vlaams Onteigeningsdecreet en artikel 4.26, eerste lid Vlaamse Codex Wonen (VCW).</p>
        <p>&#160;</p>
        <p>Om toepassing te kunnen maken van de vrijstelling, moet u in de akte vermelden dat de verkrijging geschiedt ten algemenen nutte (zie Standpunt Vlaamse Belastingdienst nr. 16075 ).</p>
        <p>&#160;</p>
        <p>Belangrijk: voor aankopen van onroerende goederen door SHM’s geldt eveneens een verlaagd tarief van 6% in de registratierechten. Doordat een SHM, als tot onteigening gerechtigde persoon, kan genieten van een vrijstelling, wordt dit verlaagd tarief in de praktijk niet meer toegepast.</p>
        <h4>Woningen</h4>
        <p>De aankoop van woningen gebeurt onder het stelsel van de btw als het gaat om ‘nieuwe woningen’ in de zin van de btw-wetgeving. Een woning wordt als nieuw beschouwd tot en met 31 december van het tweede jaar dat volgt op het jaar van de eerste ingebruikname van de woning. Ervan uitgaande dat woonmaatschappijen kunnen genieten van dezelfde fiscale voordelen als SHM’s zal, wanneer de aankoop volledig of gedeeltelijk gebeurt onder het btw-stelsel, onder bepaalde voorwaarden een verlaagd tarief van 6 % gelden. Dit verlaagd tarief voor huisvesting in het kader van het sociaal beleid wordt geregeld door het koninklijk besluit nr. 20  in uitvoering van het Wetboek BTW, bijlage A, Hoofdstuk XXXVI, §1, 1°, a).</p>
        <p>&#160;</p>
        <p>Wanneer het niet gaat om nieuwe woningen, gebeurt de aankoop onder het stelsel van het verkooprecht. Wanneer u de woning aankoopt voor doelstellingen van algemeen nut, geldt er onder bepaalde voorwaarden een vrijstelling van het verkooprecht ('kosteloze registratie'). U leest hier  meer over de voorwaarden voor de kosteloze registratie.</p>
        <h4>Kantoorgebouwen en niet-residentiële ruimten</h4>
        <p>De aankoop van kantoorgebouwen en niet-residentiële ruimtes gebeurt onder het stelsel van de btw als het gaat om ‘nieuwe gebouwen’ in de zin van de btw-wetgeving. Een gebouw wordt als nieuw beschouwd tot en met 31 december van het tweede jaar dat volgt op het jaar van de eerste ingebruikname van de woning.</p>
        <p>&#160;</p>
        <p>Wanneer het niet gaat om nieuwe gebouwen, gebeurt de aankoop onder het stelsel van het verkooprecht. Wanneer u het kantoorgebouw of de niet-residentiële ruimte aankoopt voor doelstellingen van algemeen nut, geldt er onder bepaalde voorwaarden een vrijstelling van het verkooprecht ('kosteloze registratie'). U leest hier  meer over de voorwaarden voor de kosteloze registratie.</p>
    </body>
</html>