<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Tussentijdse financiële cijfers opstellen</h2>
        <p>Gaat de laatste goedgekeurde jaarrekening van een bij de partiële splitsing betrokken maatschappij over een boekjaar dat meer dan zes maanden voor de datum van het splitsingsvoorstel is afgesloten? Dan moet u tussentijdse financiële cijfers opstellen. U maakt de tussentijdse cijfers over de stand van het vermogen op volgens dezelfde methoden en opstelling als de laatste jaarrekening.</p>
        <p>&#160;</p>
        <p>Deze staat mag eenvoudiger zijn dan een statutaire jaarrekening; een nieuwe inventaris moet niet. U kunt de wijzigingen van de in de laatste balans voorkomende waarderingen beperken tot de wijzigingen die voortvloeien uit de verrichte boekingen. Wel moet u tussentijdse afschrijvingen en voorzieningen opnemen, samen met de boeking van belangrijke wijzigingen van de waarden.</p>
        <p>&#160;</p>
        <p>De tussentijdse cijfers mogen niet ouder zijn dan <MadCap:popup><MadCap:popupHead>drie maanden</MadCap:popupHead><MadCap:popupBody>Artikel 12:64, §2, 5° WVV</MadCap:popupBody></MadCap:popup> voor de datum van het splitsingsvoorstel. De datum van het splitsingsvoorstel is de datum waarop de raad van bestuur het splitsingsvoorstel goedkeurde. U leest <a href="Splitsingsvoorstel.htm">hier</a> meer over het splitsingsvoorstel.</p>
        <h3><u>Wanneer moet u geen tussentijdse financiële cijfers opmaken?</u>
        </h3>
        <p>U moet geen tussentijdse financiële cijfers opmaken, als:</p>
        <ul>
            <li>
                <p>uw laatste jaarrekening over een boekjaar gaat dat dateert van minder dan zes maanden voor de datum van het splitsingsvoorstel;</p>
                <p><b>of</b>
                </p>
            </li>
            <li>
                <p>(als er vooraf zekerheid is dat) alle aandeelhouders van alle betrokken maatschappijen er mee instemmen dat geen tussentijdse cijfers worden opgesteld.</p>
            </li>
        </ul>
        <p>De laatste jaarrekening is de laatste jaarrekening die uw algemene vergadering goedkeurde. Deze afsluitdatum is altijd 31 december doordat een boekjaar van een SHM in principe <MadCap:popup><MadCap:popupHead>gelijkloopt</MadCap:popupHead><MadCap:popupBody>Artikel 16 van het Ministerieel Besluit van 29 oktober 2010 betreffende de boekhouding van de SHM’s tot nadere invulling van de regels inzake de indeling van de verrichtingen in de financiële administratie, de boekhoudkundige waarderings- en rubriceringsregels, de financiële rapportering aan de Vlaamse overheid en de boekhoudkundige organisatie van de sociale huisvestingsmaatschappijen</MadCap:popupBody></MadCap:popup> met een kalenderjaar. U vergelijkt dus de datum van het splitsingsvoorstel met de afsluitdatum van de laatste goedgekeurde jaarrekening.</p>
        <p>&#160;</p>
        <p><b>Voorbeeld</b>: Stel dat de laatst goedgekeurde jaarrekening slaat op een boekjaar dat afloopt op 31 december 2020, dan moet het splitsingsvoorstel ten laatste op 30 juni 2021 door de raad van bestuur van de maatschappij worden goedgekeurd. Zo niet, moet u tussentijdse cijfers opstellen, of moeten alle aandeelhouders verzaken aan het opstellen van deze tussentijdse cijfers.</p>
        <p>&#160;</p>
        <p style="font-style: italic;">Opmerking: De regels voor woonmaatschappijen hierover zijn nog niet bekend. De VMSW vult het draaiboek op dit punt later aan.</p>
    </body>
</html>