<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Informeren aandeelhouders en tijdig actualiseren aandeelhoudersregister</h2>
        <p>De aandeelhouders van alle betrokken maatschappijen beslissen elk tijdens een buitengewone algemene vergadering over de fusie. Voor de uitnodigingen heeft u een actuele lijst van aandeelhouders nodig, gebaseerd op de aandeelhoudersregisters van de maatschappijen. Actualiseer daarom tijdig het aandeelhoudersregister zodat alle aandeelhouders bekend zijn en u hen correct kunt uitnodigen. U leest <span style="background-color: #ffff00;">hier</span> meer over de uitnodiging en de agenda van de buitengewone algemene vergaderingen.</p>
        <p>&#160;</p>
        <p>Als maatschappij bent u niet verplicht om wijzigingen in het aandeelhoudersbestand actief op te sporen. Maar, uw raad van bestuur is wel verantwoordelijk voor de juistheid van het aandeelhoudersregister voor alle transacties waarbij de maatschappij zelf partij is of wanneer zij wijzigingen in haar aandelenbestand verneemt. Overdrachten van aandelen (inclusief bij overlijden) zijn ook maar tegenwerpelijk aan de maatschappij vanaf de datum van hun inschrijving in het aandeelhoudersregister.</p>
        <p>&#160;</p>
        <p>U doet inschrijvingen in het aandeelhoudersregister via bewijskrachtige documenten die gedagtekend en ondertekend zijn (bijvoorbeeld een overlijdensattest).</p>
        <p>&#160;</p>
        <p>De wettelijke termijn om uw aandeelhouders uit te nodigen, is één maand voordat de buitengewone algemene vergadering plaatsvindt (artikel 12:28 WVV). We raden echter aan om dit zes weken vooraf te doen. Er moet namelijk voldoende tijd zijn voor de besluitvorming van de publieke aandeelhouders. U stuurt de uitnodiging ook naar de toezichthouder.</p>
        <p>&#160;</p>
        <p>De uitvoeringsregels voor woonmaatschappijen zijn nog niet bekend. Het draaiboek zal op dit punt in voorkomend geval later worden aangevuld.</p>
        <h3 style="text-decoration: underline;">Informeer uw aandeelhouders transparant</h3>
        <p>Op elke buitengewone algemene vergadering moet de helft van de aandeelhouders aanwezig zijn en heeft u een bijzondere meerderheid nodig; er komen nu andere aandeelhouders bij en dit kan de interne verhoudingen tussen de aandeelhouders erg wijzigen. U leest <span style="background-color: #ffff00;">hier </span>meer over de aanwezigheid en meerderheid bij de buitengewone algemene vergaderingen.</p>
        <p>&#160;</p>
        <p>Indien de fusie gepaard gaat met de erkenning van de overnemende maatschappij als woonmaatschappij, hou er dan rekening mee dat de (stem)rechten van de aandeelhouders met het oog op de vorming van de woonmaatschappijen aanzienlijk kunnen wijzigen. U leest <span style="background-color: #ffff00;">hier</span> meer over de (rechten van) aandeelhouders van een SHM die zich omvormt tot woonmaatschappij.</p>
        <p>&#160;</p>
        <p>Informeer daarom tijdig en transparant de aandeelhouders over de beweegredenen van de fusie en probeer via transparante communicatie een draagvlak voor de fusie te creëren. Beperk u dus niet tot de wettelijke verplichting om hen inzage in de documenten te geven vooraf aan de buitengewone algemene vergadering. U leest<span style="background-color: #ffff00;"> hier </span>meer over de documenten die u moet meesturen met de uitnodiging voor de algemene vergadering of moet laten inkijken.</p>
        <h3><u>Wat als er veel tijd ligt tussen het fusievoorstel en de buitengewone algemene vergaderingen?</u>
        </h3>
        <p>De voorbereiding van de buitengewone algemene vergadering kan veel tijd vragen. Dus, het kan zijn dat er tussen het fusievoorstel en de buitengewone algemene vergadering al heel wat tijd verliep.</p>
        <p>&#160;</p>
        <p>Informeer daarom uw aandeelhouders tussentijds over bepaalde veranderingen. Over de wijzigingen aan het actief en passief is dit zelfs verplicht.</p>
        <p>&#160;</p>
        <p>Ten slotte, als de wijzigingen dermate zijn dat de essentiële voorwaarden van de fusie wijzigen, zal u verplicht zijn een nieuw fusievoorstel goed te keuren en neer te leggen.</p>
        <h3><u>Verplicht informeren over belangrijke wijzigingen actief en passief</u>
        </h3>
        <p>Elke raad van bestuur van de betrokken maatschappijen moet hun eigen algemene vergadering en alle besturen van de betrokken maatschappijen informeren als het actief en passief in belangrijke mate wijzigt, tussen de datum van de opstelling van het fusievoorstel en de datum van de buitengewone algemene vergadering (artikel 12:27 WVV).</p>
        <p>&#160;</p>
        <p>Als een raad van bestuur deze informatie ontvangt, moeten zij op hun beurt hun aandeelhouders hierover op de hoogte brengen.</p>
        <p>&#160;</p>
        <p>U moet deze verplichting niet nakomen als alle aandeelhouders van alle bij de fusie betrokken maatschappijen hiermee instemmen.</p>
        <p>&#160;</p>
    </body>
</html>