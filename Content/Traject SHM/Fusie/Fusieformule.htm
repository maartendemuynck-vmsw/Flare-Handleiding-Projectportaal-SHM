<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h5>Fusieformule</h5>
        <h6><b>Algemeen</b>
        </h6>
        <p>Bij een fusie gaat het hele vermogen van één of meer vennootschappen over in een nieuwe of bestaande vennootschap. Een eerste evidente stap is dus uw fusieformule kiezen.</p>
        <p>&#160;</p>
        <p>U kunt kiezen tussen twee formules:</p>
        <ul>
            <li>
                <p style="font-weight: bold;">Een fusie door overneming:<span style="font-weight: normal;">Eén of meerdere SHM’s gaan op in een andere maatschappij (dit kan zowel een SHM als een woonmaatschappij zijn) die optreedt als overnemende vennootschap en die als fusievennootschap de activiteiten van alle betrokken maatschappijen verderzet, desgevallend onder een andere naam.</span></p>
                <p style="font-weight: bold;">&#160;</p>
                <p style="font-weight: normal;">U leest <span style="background-color: #ffff00;">hierna</span> meer over het basisscenario, namelijk de fusie door overneming. Een fusie door overneming heeft ook een aantal belangrijke voordelen.</p>
            </li>
        </ul>
        <ul>
            <li>
                <p>U richt samen <b>een nieuwe vennootschap</b> op. De bestaande SHM’s gaan op in deze nieuwe vennootschap. Deze nieuwe vennootschap moet sowieso een woonmaatschappij zijn. Vanaf de inwerkingtreding van het ontwerp van decreet houdende wijziging van diverse decreten met betrekking tot wonen kunnen namelijk geen nieuwe SHM’s opgericht of erkend worden.  Hou in uw timing dan wel rekening met de erkenning van de op te richten woonmaatschappij. Hiervoor moet u tijdig de nodige stappen zetten. </p>
                <p>&#160;</p>
                <p>Omdat deze vennootschap geen voortzetting is van een bestaande sociale huisvestingsmaatschappij, moet u er bovendien rekening mee houden dat alleen het Vlaamse Gewest en de provincies, gemeenten en OCMW’s die in het werkingsgebied van de woonmaatschappij liggen, aandelen kunnen houden van die op te richten woonmaatschappij. In dat geval geldt de uitzonderingsregel van artikel 206 van het ontwerp van  decreet houdende wijziging van diverse decreten met betrekking tot wonen immers niet. U vindt <span style="background-color: #ffff00;">hier</span> meer informatie over het aandeelhouderschap van SHM’s en WM’s.</p>
            </li>
        </ul>
        <h6><b>Wat is een fusie door overneming?</b>
        </h6>
        <p>De fusie door overneming heeft drie kenmerken:</p>
        <ul>
            <li>
                <p>Eén of meer vennootschappen verdwijnen in een bestaande vennootschap. Dit is een ontbinding zonder vereffening: u moet geen vereffenaar aanstellen.</p>
            </li>
        </ul>
        <ul>
            <li>
                <p>Het volledige vermogen (activa en passiva, rechten en verplichtingen) van de overgenomen vennootschap(pen) gaat over naar een bestaande vennootschap.</p>
            </li>
        </ul>
        <ul>
            <li>
                <p>De aandeelhouders van de ontbonden vennootschap(pen) ontvangen aandelen in de overnemende vennootschap (eventueel – maar niet verplicht – met een beperkte opleg in geld).</p>
            </li>
        </ul>
        <p>Een van de betrokken vennootschappen blijft dus bestaan en verwerft integraal het vermogen van de overgenomen vennootschappen. De overgenomen vennootschappen houden op te bestaan door ontbinding zonder vereffening.</p>
        <p>&#160;</p>
        <p>De aandeelhouders van de overgenomen vennootschappen ontvangen nieuwe aandelen in de overnemende vennootschap. Het overgangsrecht van het ontwerp van decreet houdende wijziging van diverse decreten met betrekking tot wonen staat toe dat dit ook geldt voor andere aandeelhouders dan Vlaamse Gewest en de provincies, gemeenten en OCMW’s. U vindt<span style="background-color: #ffff00;"> hier</span> meer informatie over het aandeelhouderschap.</p>
        <p>&#160;</p>
        <p>Eventueel kan naast de uitgifte van nieuwe aandelen ten gunste van de aandeelhouders van de overgenomen vennootschappen ook sprake zijn van een opleg in geld. Deze opleg in geld is gelijk aan of minder dan een tiende van de nominale waarde of, bij gebrek van nominale waarde, van de fractiewaarde van de uitgereikte aandelen (artikel 12:2 WVV). U dient in geval van een opleg in geld ook rekening te houden met het feit dat bij ontbinding of uittreding, de aandeelhouder van een sociale huisvestingsmaatschappij of woonmaatschappij niet meer kan terugkrijgen dan de nog niet terugbetaalde historische inbrengwaarde. Wat de fiscale gevolgen betreft van dergelijke opleg in geld, leest u <span style="background-color: #ffff00;">hier</span> meer.</p>
        <p>&#160;</p>
        <p>De “fusie door overneming” is de juridische techniek, maar die betekent niet dat de overnemende maatschappij nu de ‘winnaar’ is en de dominante maatschappij. Intern en naar de buitenwereld spreekt u van een nieuwe fusiemaatschappij (SHM of woonmaatschappij).</p>
        <h6><b>Wat zijn de voordelen van een fusie door overneming?</b>
        </h6>
        <p>De fusie door overneming is qua tijdsverloop, administratieve last en kosten de voordeligste techniek:</p>
        <ul>
            <li>
                <p>U moet geen nieuwe vennootschap oprichten. Hierdoor valt de volgende administratie weg: de procedure bij een notaris om een nieuwe vennootschap op te richten en de daaraan verbonden kosten, een nieuw btw-nummer aanvragen en de inschrijving bij de Kruispuntbank van Ondernemingen. Er zijn ook geen oprichters van de nieuwe vennootschap die een (nieuwe) oprichtersaansprakelijkheid lopen. De oprichtersaansprakelijkheid van de bestaande vennootschappen die nog niet verlopen zou zijn, blijft natuurlijk lopen.</p>
            </li>
        </ul>
        <ul>
            <li>
                <p>U heeft vooral administratie en kosten voor de overgenomen maatschappij(en) en maar deels of niet voor de overnemende maatschappij. Zo moet u bijvoorbeeld de onroerende goederen van de overnemende maatschappij niet overdragen.</p>
            </li>
        </ul>
        <ul>
            <li>
                <p>Alleen voor de personeelsleden van de overgenomen vennootschap(pen) wijzigt de arbeidsrechtelijke situatie. U heeft alleen voor hen de arbeidsrechtelijke verplichtingen die bij een fusie gelden. U leest <span style="background-color: #ffff00;">hier</span> meer over deze arbeidsrechtelijke verplichtingen. Voor de personeelsleden van de overnemende maatschappij verandert er in beginsel niets.</p>
            </li>
        </ul>
        <ul>
            <li>
                <p>De overnemende maatschappij is al erkend (als SHM of als woonmaatschappij). U moet niet opnieuw de erkenningsprocedures doorlopen, maar bent meteen actief. Let wel, als de overnemende vennootschap een SHM is, zal die nog het erkenningstraject als woonmaatschappij moeten doorlopen. U vindt <span style="background-color: #ffff00;">hier </span>meer informatie over dat erkenningstraject.  Daarbij overweegt u best of u dat traject parallel met de fusie dan wel ervoor of erna laat plaatsvinden.</p>
            </li>
        </ul>
    </body>
</html>