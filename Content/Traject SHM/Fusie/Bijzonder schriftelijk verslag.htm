<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h5>Bijzonder schriftelijk verslag over de fusie</h5>
        <p>De raad van bestuur van elke maatschappij stelt een omstandig schriftelijk verslag over de fusie op (artikel 12:25 WVV). Met het verslag verantwoordt elke raad van bestuur de fusie en licht ze deze toe. Het is dus een toelichting bij het fusievoorstel.</p>
        <p>&#160;</p>
        <p>In het omstandig schriftelijk verslag moet zeker staan:</p>
        <ul>
            <li>
                <p>de stand van het vermogen van de te fuseren maatschappijen.</p>
            </li>
        </ul>
        <ul>
            <li>
                <p>juridische en economische toelichting en verantwoording over: het waarom van de fusie, de voorwaarden ervan, de manier waarop de fusie gebeurt en de gevolgen ervan, hoe de ruilverhouding van de aandelen is vastgesteld, het betrekkelijke gewicht dat aan deze methoden wordt gehecht, de waardering waartoe elke methode komt, de moeilijkheden die zich eventueel voordeden en de voorgestelde ruilverhouding. Het is in dit kader dat de betrokken maatschappijen via onder meer een geconsolideerde financiële planning aantonen dat de fusiemaatschappij financieel leefbaar is.</p>
            </li>
        </ul>
        <p>Het bijzonder schriftelijk verslag motiveert ook de zakelijke overwegingen van de fusie, wat belangrijk is om op fiscaal vlak aan te tonen dat de fusie geen belastingfraude of -ontwijking als hoofddoel heeft of als één van de hoofddoelen heeft. Dit is vooral belangrijk voor de belastingneutraliteit van uw fusie. U leest <span style="background-color: #ffff00;">hier </span>meer over de fiscale aspecten.</p>
        <p>&#160;</p>
        <p>U moet dit verslag echter niet opstellen als alle aandeelhouders in elke bij de fusie betrokken maatschappij hiermee hebben ingestemd.  Wel moet u in zo’n geval nog altijd een bijzonder verslag over de inbreng in natura opstellen in de overnemende maatschappij.</p>
        <p>&#160;</p>
        <p>U moet het bijzonder schriftelijk verslag niet openbaar maken; het is alleen voor de aandeelhouders (en kan eventueel worden opgevraagd door de toezichthouder). In tegenstelling tot het fusievoorstel is neerlegging bij de griffie van de ondernemingsrechtbank dus niet nodig. U leest<span style="background-color: #ffff00;"> hier</span> meer over de neerlegging en bekendmaking van het goedgekeurde fusievoorstel.</p>
    </body>
</html>