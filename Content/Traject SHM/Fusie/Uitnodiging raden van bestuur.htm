<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2><a name="Uitnodiging_van_de_raden_van_bestuur"></a>Uitnodiging van de raden van bestuur</h2>
        <p>U nodigt uw bestuurders uit voor de vergadering, binnen de termijn voorzien in uw statuten en/of uw intern reglement. Met de agenda zendt u ook alle documenten mee.</p>
        <p>&#160;</p>
        <p>Als de statuten en/of het intern reglement geen oproepingstermijn vermelden, raden wij aan uw bestuurders minstens één week voor de vergadering uit te nodigen. Indien bij de fusie enkel sociale huisvestingsmaatschappijen zijn betrokken en de fusie niet gepaard gaat met de omzetting van de overnemende maatschappij tot woonmaatschappij, vindt de raad van bestuur in elk geval negen weken voor de buitengewone algemene vergaderingen plaats.</p>
        <p>&#160;</p>
        <p style="font-style: italic;">De regels voor de erkenning van woonmaatschappijen en goedkeuring van statutenwijzigingen van woonmaatschappijen zijn nog niet bekend. Het draaiboek zal op dit punt later worden aangevuld en dit kan een impact hebben op de timing.</p>
        <p>&#160;</p>
        <p>Op de agenda van elke raad van bestuur moeten de volgende agendapunten staan:</p>
        <ul>
            <li>
                <p>goedkeuring van het fusievoorstel</p>
            </li>
        </ul>
        <ul>
            <li>
                <p>goedkeuring van het bijzonder verslag van de raad van bestuur (of het inbrengverslag in natura)</p>
            </li>
        </ul>
        <ul>
            <li>
                <p>de kennisname van het ontwerp controleverslag van de commissaris, bedrijfsrevisor of externe accountant (of het inbrengverslag in natura)</p>
            </li>
        </ul>
        <ul>
            <li>
                <p>eventueel: kennisname, bespreking en goedkeuring van tussentijdse cijfers over de stand van het vermogen</p>
            </li>
        </ul>
        <ul>
            <li>
                <p>eventueel: goedkeuring van het bijzonder verslag van de raad van bestuur met betrekking tot de wijziging van de rechten verbonden aan soorten van aandelen. Lees hierbij ook: <a href="Bijzonder verslag wijziging rechten verbonden aan soorten aandelen.htm">uitzondering in het kader van de omzetting naar een woonmaatschappij.</a></p>
            </li>
        </ul>
        <ul>
            <li>
                <p>eventueel: kennisname van het ontwerpverslag van de commissaris, bedrijfsrevisor of externe accountant met betrekking tot de wijziging van de rechten verbonden aan soorten van aandelen.  Lees hierbij ook: <a href="Bijzonder verslag wijziging rechten verbonden aan soorten aandelen.htm">uitzondering in het kader van de omzetting naar een woonmaatschappij</a>.</p>
            </li>
        </ul>
        <ul>
            <li>
                <p>ontwerpstatuten van de nieuwe fusiemaatschappij (als u dit niet als bijlage bij het fusievoorstel liet goedkeuren)</p>
            </li>
        </ul>
        <ul>
            <li>
                <p>eventueel: engagement om aan de bodemsaneringsverplichtingen te voldoen (als u dit niet als bijlage bij het fusievoorstel liet goedkeuren)</p>
            </li>
        </ul>
        <ul>
            <li>
                <p>eventueel: goedkeuring van het ontwerp van notariële akte</p>
            </li>
        </ul>
        <ul>
            <li>
                <p>goedkeuring van de uitnodiging en de agenda van de buitengewone algemene vergaderingen die over de fusie zullen beslissen</p>
            </li>
        </ul>
        <ul>
            <li>
                <p>verlenen van een volmacht om het fusievoorstel neer te leggen, bijvoorbeeld aan een boekhouder, een directeur of een individuele bestuurder</p>
            </li>
        </ul>
        <ul>
            <li>
                <p>verlenen van een volmacht (bijvoorbeeld aan een individuele bestuurder) om de buitengewone algemene vergaderingen bijeen te roepen die over de fusie en de statutenwijziging zullen beslissen</p>
            </li>
        </ul>
        <p>Daarnaast zijn uiteraard nog andere agendapunten mogelijk die los staan van de fusie.</p>
        <p>&#160;</p>
        <p>U stuurt de uitnodiging ook naar de toezichthouder.</p>
        <p>&#160;</p>
        <p style="font-style: italic;">De regels voor de erkenning van woonmaatschappijen en goedkeuring van statutenwijzigingen van woonmaatschappijen zijn nog niet bekend. Het draaiboek zal op dit punt later worden aangevuld.</p>
    </body>
</html>