<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2><a name="Inwerkingtreding"></a>Datum van inwerkingtreding van de overdracht van bedrijfstak</h2>
        <p>De overdracht van bedrijfstak is voltrokken op het ogenblik van het verlijden van de notariële overdrachtsakte, tenzij de maatschappijen uitdrukkelijk een andere overdrachtsdatum wensen te voorzien.</p>
        <p>&#160;</p>
        <p>De datum van inwerkingtreding van de overdracht van bedrijfstak valt best net na de reactietermijn van de toezichthouder – u bent dan zeker dat de overdracht van bedrijfstak niet geschorst en/of vernietigd zal worden.</p>
        <h3 style="text-decoration: underline;">Wat is boekhoudkundige retroactiviteit?</h3>
        <p>Om praktische redenen kan u de boekhoudkundige effectieve datum van de overdracht van bedrijfstak plaatsen op een datum voorafgaand aan de juridische effectieve datum van de overdracht van bedrijfstak. U bent hiertoe echter niet verplicht. Typisch wordt gekozen om de boekhoudkundige effectieve datum van de overdracht van bedrijfstak te laten gelijklopen met de datum van de afsluiting van het voorgaande boekjaar van de vennootschappen. Deze boekhoudkundige retroactieve datum mag echter niet eerder worden geplaatst dan de eerste dag na de afsluiting van het boekjaar waarvoor de jaarrekening van de bij de overdracht van bedrijfstak betrokken vennootschappen reeds werd goedgekeurd. Gelet op het feit dat de overdracht van bedrijfstak voor fiscale doeleinden <MadCap:popup><MadCap:popupHead>niet als een neutrale verrichting</MadCap:popupHead><MadCap:popupBody>zie o.a. Com.IB nr. 28/29 en nr. 211/14</MadCap:popupBody></MadCap:popup> wordt beschouwd, wordt de boekhoudkundige retroactiviteit op fiscaal vlak evenwel niet aanvaard.</p>
        <blockquote>
            <p style="font-style: italic;">Opgelet: wanneer in de akte tot vaststelling van de overdracht van bedrijfstak een tijdsbepaling is opgenomen over de inwerkingtreding van de overdracht van bedrijfstak (bv. de overdracht van bedrijfstak treedt in werking één maand na het verlijden van de notariële overdrachtsakte), zal deze datum van inwerkingtreding van de overdracht van bedrijfstak als ijkpunt fungeren voor de boekhoudkundige retroactiviteit (en niet de datum van de akte tot vaststelling van de overdracht van bedrijfstak onder tijdsbepaling).</p>
        </blockquote>
        <h3 style="text-decoration: underline;">Voorbeelden</h3>
        <p>We verduidelijken deze regelgeving met twee voorbeelden.</p>
        <h4>Voorbeeld 1</h4>
        <p>De algemene vergaderingen hebben de jaarrekening m.b.t. het boekjaar eindigend op 31 december 2019 in mei 2020 goedgekeurd.</p>
        <p>&#160;</p>
        <p>Op 6 juni 2020 wordt de overdracht van bedrijfstak goedgekeurd.</p>
        <p>&#160;</p>
        <p>De notariële akte tot vaststelling van de overdracht van bedrijfstak kan dan als datum van de boekhoudkundige retroactiviteit elke datum vanaf 1 januari 2020 tot en met 5 juni 2020 bevatten. 1 januari 2020 is namelijk de eerste dag na de afsluiting van het boekjaar waarvoor de jaarrekening werd goedgekeurd.</p>
        <p>&#160;</p>
        <p>Uiteraard kan er ook besloten worden dat er geen boekhoudkundige retroactiviteit moet toegepast worden; in dat geval heeft de overdracht van bedrijfstak, zowel juridisch als boekhoudkundig, uitwerking op 6 juni 2020.</p>
        <h4>Voorbeeld 2</h4>
        <p>De algemene vergaderingen hebben de jaarrekening m.b.t. het boekjaar eindigend op 31 december 2019 in mei 2020 goedgekeurd.</p>
        <p>&#160;</p>
        <p>Op 15 augustus 2020 wordt de overdracht van bedrijfstak goedgekeurd.</p>
        <p>&#160;</p>
        <p>De overdracht van bedrijfstak kan dan als startdatum – via de boekhoudkundige retroactiviteit – een datum tussen 16 januari 2020 en 15 augustus 2020 hebben. Dit kan bijvoorbeeld 1 mei zijn.</p>
    </body>
</html>