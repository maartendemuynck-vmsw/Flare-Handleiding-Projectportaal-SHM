<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2><a name="Formule"></a>De keuze van de formule van de overdracht van bedrijfstak</h2>
        <h3 style="text-decoration: underline;">Algemeen</h3>
        <p>Bij de overdracht van bedrijfstak gaat een bedrijfstak, samen met de daaraan verbonden activa en passiva (rechten en verplichtingen), van de overdragende vennootschap over op een nieuwe of bestaande vennootschap. Een eerste evidente stap is dus uw formule van overdracht van bedrijfstak kiezen.</p>
        <p>&#160;</p>
        <p>U kunt kiezen tussen twee formules:</p>
        <ul>
            <li>
                <p>Een <b>overdracht van bedrijfstak aan een bestaande maatschappij</b>. De SHM draagt een bedrijfstak, samen met de daaraan verbonden activa en passiva, over aan een andere maatschappij (die kan zowel een SHM als een woonmaatschappij zijn) die optreedt als overnemende vennootschap en die de activiteiten verbonden aan de overgedragen bedrijfstak van de overdragende SHM verderzet.</p>
                <p>&#160;</p>
            </li>
            <li>
                <p>U richt <b>een nieuwe maatschappij</b> op. De bestaande maatschappij draagt een bedrijfstak, samen met de daaraan verbonden activa en passiva, over aan deze nieuwe maatschappij. Aangezien het ontwerp van decreet houdende wijziging van diverse decreten met betrekking tot wonen voorziet dat vanaf haar inwerkingtreding geen nieuwe SHM’s kunnen worden opgericht/erkend, kan een dergelijke overdracht van bedrijfstak enkel indien de nieuwe maatschappij als woonmaatschappij wordt opgericht.  In dat geval moet u in de timing rekening houden met het feit dat u reeds de nodige stappen dient te zetten voor de erkenning van de op te richten vennootschap als woonmaatschappij. Omdat deze vennootschap geen voortzetting is van een bestaande sociale huisvestingsmaatschappij, moet u er bovendien rekening mee houden dat alleen het Vlaamse Gewest en de provincies, gemeenten en OCMW’s die in het werkingsgebied van de woonmaatschappij liggen, aandelen kunnen houden van die op te richten woonmaatschappij. In dat geval geldt de uitzonderingsregel van artikel 206 van het ontwerp van decreet houdende wijziging van diverse decreten met betrekking tot wonen immers niet.</p>
            </li>
        </ul>
        <p>In het algemeen deel over de woonmaatschappijen vindt u meer informatie over het <a href="../../Woonmaatschappijen/Nieuw opgerichte/Aandeelhouders.htm">aandeelhouderschap van nieuw opgerichte woonmaatschappijen</a> en over het <a href="../../Woonmaatschappijen/Omgevormde SHM/Aandeelhouders.htm">aandeelhouderschap van bestaande SHM’s die zich tot woonmaatschappij</a> omvormen.</p>
        <p>&#160;</p>
        <p>U leest hieronder meer over het basisscenario, namelijk de overdracht van bedrijfstak door een maatschappij aan een andere bestaande maatschappij. Een overdracht van bedrijfstak aan een bestaande maatschappij heeft ook een aantal belangrijke voordelen.</p>
        <h3 style="text-decoration: underline;">Wat zijn de voordelen van een overdracht van bedrijfstak aan een bestaande maatschappij?</h3>
        <p>De overdracht van bedrijfstak aan een bestaande maatschappij is qua tijdsverloop, administratieve last en kosten de voordeligste techniek:</p>
        <ul>
            <li>
                <p>U moet geen nieuwe vennootschap oprichten. Hierdoor valt de volgende administratie weg: de procedure bij een notaris om een nieuwe vennootschap op te richten en de daaraan verbonden kosten, een nieuw btw-nummer aanvragen en de inschrijving bij de Kruispuntbank van Ondernemingen. Er zijn ook geen oprichters van de nieuwe vennootschap die een (nieuwe) oprichtersaansprakelijkheid lopen. De oprichtersaansprakelijkheid van de bestaande vennootschappen die nog niet verlopen zou zijn, blijft natuurlijk lopen.</p>
                <p>&#160;</p>
            </li>
            <li>
                <p>De activa en passiva (rechten en verplichtingen) verbonden aan de bedrijfstak gaan over op de overnemende maatschappij. Deze overdracht vindt automatisch plaats na het verlijden van de notariële akte van vaststelling van de overdracht.</p>
                <p>&#160;</p>
            </li>
            <li>
                <p>U heeft vooral administratie en kosten voor de overdragende maatschappij en maar deels of niet voor de overnemende maatschappij. Zo moet u bijvoorbeeld de onroerende goederen van de overnemende maatschappij niet overdragen.</p>
                <p>&#160;</p>
            </li>
            <li>
                <p>Alleen voor de personeelsleden van de overdragende maatschappij die overgaan naar de overnemende maatschappij wijzigt de arbeidsrechtelijke situatie. </p>
                <p>U heeft alleen voor hen de arbeidsrechtelijke verplichtingen die bij een overdracht gelden. U leest <a href="Personeelszaken.htm">hier</a> meer over deze arbeidsrechterlijke verplichtingen.</p>
                <p>&#160;</p>
            </li>
            <li>
                <p>De overnemende maatschappij is al erkend (als SHM of als woonmaatschappij). U moet niet opnieuw de erkenningsprocedures doorlopen, maar bent meteen actief. Gelieve hierbij te noteren dat na de inwerkingtreding van het ontwerp van decreet houdende wijziging van diverse decreten met betrekking tot wonen, geen nieuwe SHM’s meer worden erkend. Let wel, indien één van de maatschappijen nog  een SHM is, maar actief wenst te blijven als woonmaatschappij, zal die nog het erkenningstraject als woonmaatschappij moeten doorlopen.&#160;U leest <a href="../../Woonmaatschappijen/Omgevormde SHM/SHM's.htm#Definitieve_erkenning_als_woonmaatschappij">hier</a> meer over dat erkenningstraject.</p>
            </li>
        </ul>
    </body>
</html>