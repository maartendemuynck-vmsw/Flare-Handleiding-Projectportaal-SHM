<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Btw</h2>
        <p>De btw-behandeling van een overdracht van bedrijfstak is afhankelijk van het btw-statuut van de betrokken vennootschappen en de activa die worden overgedragen (bv. gebouwen die kwalificeren als “nieuw” voor btw-doeleinden, huurcontracten, etc.).</p>
        <p>&#160;</p>
        <p>In functie daarvan zal in bepaalde gevallen toepassing gemaakt kunnen worden van het zogenaamde “<MadCap:popup><MadCap:popupHead>continuïteitsregime</MadCap:popupHead><MadCap:popupBody>artikelen 11 en 18, §3 WBTW</MadCap:popupBody></MadCap:popup>”. Indien is voldaan aan de vereisten van het continuïteitsregime, wat o.m. veronderstelt dat de overnemende entiteit recht zou hebben gehad op aftrek van btw indien deze n.a.v. de verrichting verschuldigd zou zijn geweest, dient immers gehandeld te worden alsof de overdracht niet heeft plaatsgevonden. Wat de toepassing van de btw betreft, is de overdracht dan volledig neutraal en geeft zij geen aanleiding tot de heffing van btw of tot een btw-herziening in hoofde van de overdragende vennootschap.</p>
        <p>&#160;</p>
        <p>Indien de overnemende maatschappij recht op aftrek van btw heeft of verkrijgt ingevolge de overdracht van bedrijfstak zal de verrichting aldus in principe neutraal zijn voor btw-doeleinden. Indien het continuïteitsregime niet zou kunnen worden toegepast, bijvoorbeeld omdat de overnemende maatschappij geen recht op aftrek van input-btw zou hebben, zal geval per geval en rekening houdende met alle concrete feitelijke elementen, beoordeeld moet worden wat de btw-behandeling van de verrichting is.</p>
        <p>&#160;</p>
        <p>Merk op dat er ook situaties denkbaar zijn waarin een overdracht van bedrijfstak neutraal kan geschieden voor btw-doeleinden indien het continuïteitsregime geen toepassing vindt, bijvoorbeeld wanneer de overdragende maatschappij kwalificeert als een vrijgestelde belastingplichtige.</p>
    </body>
</html>