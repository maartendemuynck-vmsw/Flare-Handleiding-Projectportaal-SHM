<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Informeer de aandeelhouders en actualiseer tijdig het aandeelhoudersregister</h2>
        <p>De aandeelhouders van alle betrokken maatschappijen beslissen elk tijdens een buitengewone algemene vergadering over de splitsing. Voor de uitnodigingen heeft u een actuele lijst van aandeelhouders nodig, gebaseerd op de aandeelhoudersregisters van de maatschappijen. Actualiseer daarom tijdig het aandeelhoudersregister zodat alle aandeelhouders bekend zijn en u hen correct kunt uitnodigen. U leest <a href="Uitnodiging en agenda.htm">hier</a> meer over de uitnodiging en de agenda van de buitengewone algemene vergaderingen.</p>
        <p>&#160;</p>
        <p>Als maatschappij bent u niet verplicht om wijzigingen in het aandeelhoudersbestand actief op te sporen. Maar, uw raad van bestuur is wel verantwoordelijk voor de juistheid van het aandeelhoudersregister voor alle transacties waarbij de maatschappij zelf partij is of wanneer zij wijzigingen in haar aandelenbestand verneemt. Overdrachten van aandelen (inclusief bij overlijden) zijn in principe ook maar tegenwerpelijk aan de maatschappij vanaf de datum van hun inschrijving in het aandeelhoudersregister.</p>
        <p>&#160;</p>
        <p>U doet inschrijvingen in het aandeelhoudersregister via bewijskrachtige documenten die gedagtekend en ondertekend zijn (bijvoorbeeld een overlijdensattest).</p>
        <p>&#160;</p>
        <p>De <MadCap:popup><MadCap:popupHead>wettelijke termijn om uw aandeelhouders uit te nodigen</MadCap:popupHead><MadCap:popupBody>artikel 12:64 WVV</MadCap:popupBody></MadCap:popup>, is één maand voordat de buitengewone algemene vergadering plaatsvindt. We raden u aan om dit zes weken vooraf te doen. Er moet namelijk voldoende tijd zijn voor de besluitvorming van de publieke aandeelhouder. U stuurt de uitnodiging ook naar de toezichthouder.</p>
        <p>&#160;</p>
        <p><i>De uitvoeringsregels voor woonmaatschappijen zijn nog niet bekend. Het draaiboek zal op dit punt in voorkomend geval later worden aangevuld.</i>
        </p>
        <h3 style="text-decoration: underline;">Informeer uw aandeelhouders transparant</h3>
        <p>Op elke buitengewone algemene vergadering moet de helft van de aandeelhouders aanwezig zijn en heeft u een bijzondere meerderheid nodig; er komen nu andere aandeelhouders bij en dit kan de interne verhoudingen tussen de aandeelhouders erg wijzigen. U leest <a href="Buitengewone algemene vergadering.htm">hier</a> meer over de aanwezigheid en meerderheid bij de buitengewone algemene vergadering.</p>
        <p>&#160;</p>
        <p>Indien de splitsing gepaard gaat met de erkenning van een overnemende maatschappij als woonmaatschappij, hou er dan rekening mee dat de (stem)rechten van de aandeelhouders met het oog op de vorming van de woonmaatschappijen aanzienlijk kunnen wijzigen. U leest <a href="../../Woonmaatschappijen/Omgevormde SHM/Aandeelhouders.htm">hier</a> meer over de (rechten van) aandeelhouders van een SHM die zich omvormt tot woonmaatschappij.</p>
        <p>&#160;</p>
        <p>Informeer daarom tijdig en transparant de aandeelhouders over de beweegredenen van de splitsing en probeer via transparante communicatie een draagvlak voor de splitsing te creëren. Beperk u dus niet tot de wettelijke verplichting om hen inzage in de documenten te geven vooraf aan de buitengewone algemene vergadering. U leest <a href="Uitnodiging en agenda.htm">hier</a> meer over de documenten die u moet meesturen met de uitnodiging voor de algemene vergadering of moet laten inkijken.</p>
        <h3 style="text-decoration: underline;">Wat als er veel tijd ligt tussen het splitsingsvoorstel en de buitengewone algemene vergaderingen?</h3>
        <p>De voorbereiding van de buitengewone algemene vergadering kan veel tijd vragen. Dus, het kan zijn dat er tussen het splitsingsvoorstel en de buitengewone algemene vergadering al heel wat tijd verliep.</p>
        <p>&#160;</p>
        <p>Informeer daarom uw aandeelhouders tussentijds over bepaalde veranderingen. Over de belangrijke wijzigingen aan het actief en passief is dit zelfs verplicht, tenzij de aandeelhouders hieraan unaniem verzaken (zie hierna).</p>
        <p>&#160;</p>
        <p>Ten slotte, als de wijzigingen dermate zijn dat de essentiële voorwaarden van de splitsing wijzigen, zal u verplicht zijn een nieuw splitsingsvoorstel goed te keuren en neer te leggen.</p>
        <h3 style="text-decoration: underline;">Verplicht informeren over belangrijke wijzigingen actief en passief</h3>
        <p>Elke raad van bestuur van de betrokken maatschappijen moet hun eigen algemene vergadering en alle besturen van de betrokken maatschappijen <MadCap:popup><MadCap:popupHead>informeren</MadCap:popupHead><MadCap:popupBody>artikel 12:63 WVV</MadCap:popupBody></MadCap:popup> als het actief en passief in belangrijke mate wijzigt, tussen de datum van de opstelling van het splitsingsvoorstel en de datum van de buitengewone algemene vergadering.</p>
        <p>&#160;</p>
        <p>Als een raad van bestuur deze informatie ontvangt, moeten zij op hun beurt hun aandeelhouders hierover op de hoogte brengen.</p>
        <p>&#160;</p>
        <p>U moet deze verplichting niet nakomen als alle aandeelhouders van alle bij de splitsing betrokken maatschappijen hiermee instemmen.</p>
    </body>
</html>