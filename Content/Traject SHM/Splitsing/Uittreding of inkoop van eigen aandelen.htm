<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Verplichte mogelijkheid tot uittreding uit de vennootschap of tot inkoop</h2>
        <p>Indien de splitsing gepaard gaat met de erkenning van de overnemende maatschappij als woonmaatschappij geldt de verplichte mogelijkheid tot uittreding/inkoop van eigen aandelen.</p>
        <p>&#160;</p>
        <p>Het ontwerp van decreet houdende wijziging van diverse decreten met betrekking tot wonen voorziet in een verplichting voor de sociale huisvestingsmaatschappijen die zich laten erkennen als woonmaatschappij om aan hun aandeelhouders de <MadCap:popup><MadCap:popupHead>mogelijkheid te bieden om uit de vennootschap te treden</MadCap:popupHead><MadCap:popupBody>art. 205, §4 ontwerp van decreet houdende wijziging van diverse decreten met betrekking tot wonen</MadCap:popupBody></MadCap:popup>.</p>
        <p>&#160;</p>
        <p>In een sociale huisvestingsmaatschappij met de vorm van een (oneigenlijke) coöperatieve vennootschap met beperkte aansprakelijkheid of van een besloten vennootschap kunnen aandeelhouders op elk moment in de loop van het boekjaar uittreden vanaf de bijeenroeping van de algemene vergadering die de statuten in overeenstemming moet brengen met erkenningsvoorwaarden voor woonmaatschappijen zonder dat ze aan een andere voorwaarde moeten voldoen. Ze geven kennis van hun uittreding aan de vennootschap uiterlijk vijf dagen voor de datum van de algemene vergadering. Artikel 4.46/3, 3° van de Vlaamse Codex Wonen, zoals verwacht in te voegen door art. 105 ontwerp van decreet houdende wijziging van diverse decreten met betrekking tot wonen, is van toepassing. Deze decretale mogelijkheid komt bovenop de uittredingsmogelijkheden voor SHM’s met de rechtsvorm van een <MadCap:popup><MadCap:popupHead>oneigenlijke CVBA-VSO</MadCap:popupHead><MadCap:popupBody>uittredingsmogelijkheid op grond van artikel 12:29 WVV</MadCap:popupBody></MadCap:popup> of de <MadCap:popup><MadCap:popupHead>rechtsvorm van de BV</MadCap:popupHead><MadCap:popupBody>uittredingsmogelijkheid op grond van artikel 23 Modelstatuten Omzendbrief</MadCap:popupBody></MadCap:popup> .</p>
        <p>&#160;</p>
        <p>De sociale huisvestingsmaatschappijen die de vorm hebben aangenomen van een naamloze vennootschap, bieden hun aandeelhouders bij de uitnodiging van de algemene vergadering die de statuten in overeenstemming moet brengen met de erkenningsvoorwaarden voor woonmaatschappijen de mogelijkheid om hun aandelen te laten inkopen door de vennootschap tegen een prijs die niet hoger is dan de door de aandeelhouders werkelijk gestorte en nog niet terugbetaalde inbreng in het vermogen van de sociale huisvestingsmaatschappij, zoals geboekt op het ogenblik van de inbreng. Als er niet voldoende middelen zouden zijn conform artikel 7:212 van het Wetboek van vennootschappen en verenigingen om de prijs te betalen, wordt het recht op betaling ervan opgeschort totdat uitkeringen opnieuw zijn toegelaten. Het op de prijs nog verschuldigde bedrag wordt uitgekeerd voor elke andere uitkering aan aandeelhouders. Op dat bedrag is geen interest verschuldigd.</p>
    </body>
</html>