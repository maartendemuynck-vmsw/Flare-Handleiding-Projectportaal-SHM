<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>De keuze van de splitsingsformule</h2>
        <h3 style="text-decoration: underline;">Algemeen</h3>
        <p>Bij de splitsing gaat het hele vermogen van de te splitsen SHM over in twee of meerdere bestaande of nieuw op te richten maatschappijen. U kiest eerst uw splitsingsformule.</p>
        <p>&#160;</p>
        <p>U kunt kiezen tussen twee formules:</p>
        <ul>
            <li>
                <p>Een <b>splitsing door overneming</b>. Andere maatschappijen (een SHM of een woonmaatschappij) nemen de SHM over. Deze maatschappijen zijn de overnemende vennootschappen en zetten de activiteiten van de gesplitste SHM verder.</p>
            </li>
        </ul>
        <p>U richt één of meerdere <b>nieuwe maatschappijen</b> op. De bestaande SHM splitst in deze nieuw op te richten maatschappijen. In het ontwerp van decreet houdende wijziging van diverse decreten met betrekking tot wonen staat dat vanaf de inwerkingtreding van dit decreet geen nieuwe SHM’s kunnen worden opgericht of erkend. Daarom kan deze splitsing enkel als de nieuwe venootschap(pen) als woonmaatschappij(en) worden opgericht.  In dat geval moet u in de timing rekening houden met het feit dat u reeds de nodige stappen dient te zetten voor de erkenning van de op te richten vennootschap als woonmaatschappij. Omdat deze vennootschap geen voortzetting is van een bestaande sociale huisvestingsmaatschappij, moet u er bovendien rekening mee houden dat alleen het Vlaamse Gewest en de provincies, gemeenten en OCMW’s die in het werkingsgebied van de woonmaatschappij liggen, aandelen kunnen houden van die op te richten woonmaatschappij. In dat geval geldt de uitzonderingsregel van artikel 206 van het ontwerp van  decreet houdende wijziging van diverse decreten met betrekking tot wonen immers niet. U vindt <a href="Maatschappijen met verschillende rechtsvormen.htm">hier</a>  meer informatie over het aandeelhouderschap van SHM’s en WM’s.</p>
        <p>&#160;</p>
        <p>U leest hieronder meer over het basisscenario, namelijk de splitsing door overneming. Een splitsing door overneming heeft ook een aantal belangrijke voordelen.</p>
        <h3 style="font-weight: normal;text-decoration: underline;">Wat is een splitsing door overneming?</h3>
        <p>Een splitsing door overneming heeft drie kenmerken:</p>
        <ul>
            <li>
                <p>De te splitsen vennootschap verdwijnt. Dit is een ontbinding zonder vereffening: u moet geen vereffenaar aanstellen.</p>
            </li>
            <li>
                <p>U splitst het volledige vermogen (activa en passiva, rechten en verplichtingen) van de gesplitste vennootschap op. Het volledige vermogen gaat over naar twee of meerdere bestaande vennootschappen.</p>
            </li>
            <li>
                <p>De aandeelhouders van de gesplitste vennootschap ontvangen aandelen in de overnemende vennootschappen (eventueel – maar niet verplicht – met een beperkte opleg in geld).</p>
            </li>
        </ul>
        <p>De overnemende vennootschappen blijven bestaan en verwerven integraal het patrimonium van de gesplitste vennootschap. De gesplitste vennootschap houdt op te bestaan door ontbinding zonder vereffening.</p>
        <p>&#160;</p>
        <p>De aandeelhouders van de vennootschappen ontvangen nieuwe aandelen in de overnemende vennootschappen. Het overgangsrecht van het ontwerp van decreet houdende wijziging van diverse decreten met betrekking tot wonen staat toe dat dit ook geldt voor andere aandeelhouders dan Vlaamse Gewest en de provincies, gemeenten en OCMW’s (klik hier voor meer informatie).</p>
        <p>&#160;</p>
        <p>U verdeelt de nieuw uit te geven aandelen in de overnemende vennootschappen in principe proportioneel aan het aandeelhouderschap van de aandeelhouders van de te splitsen vennootschap.  De algemene vergadering van de te splitsen vennootschap kan hier unaniem anders over beslissen. U leest er <a href="Splitsingsvoorstel.htm">hier</a>  meer over.</p>
        <p>&#160;</p>
        <p>Eventueel kan naast de uitgifte van nieuwe aandelen ten gunste van de aandeelhouders van de gesplitste vennootschappen eveneens sprake zijn van een opleg in geld. Deze opleg in geld is gelijk aan of minder dan een tiende van de nominale waarde of, bij gebrek van nominale waarde, van de fractiewaarde van de uitgereikte aandelen bedragen (artikel 12:4 WVV). U dient in geval van een opleg in geld ook rekening te houden met het feit dat bij ontbinding of uittreding, de aandeelhouder van een sociale huisvestingsmaatschappij of woonmaatschappij niet meer kan terugkrijgen dan de nog niet terugbetaalde historische inbrengwaarde. Wat de fiscale gevolgen betreft van dergelijke opleg in geld, leest u hier  meer.</p>
        <p>&#160;</p>
        <p>De splitsing door overneming is de juridische techniek, maar die betekent niet dat de overnemende maatschappijen nu de ‘winnaars’ en de dominante maatschappijen zijn. Intern en naar de buitenwereld spreekt u van nieuwe splitsingsmaatschappijen (SHM of woonmaatschappij).</p>
        <h3 style="text-decoration: underline;">Wat zijn de voordelen van een splitsing door overneming?</h3>
        <p>De splitsing door overneming is qua tijdsverloop, administratieve last en kosten de voordeligste techniek:</p>
        <ul>
            <li>
                <p>U moet geen nieuwe vennootschap oprichten. Hierdoor valt de volgende administratie weg: de procedure bij een notaris om een nieuwe vennootschap op te richten en de daaraan verbonden kosten, een nieuw btw-nummer aanvragen en de inschrijving bij de Kruispuntbank van Ondernemingen. Er zijn ook geen oprichters van de nieuwe vennootschap die een (nieuwe) oprichtersaansprakelijkheid lopen. De oprichtersaansprakelijkheid van de bestaande vennootschappen die nog niet verlopen zou zijn, blijft natuurlijk lopen. U heeft vooral administratie en kosten voor de gesplitste SHM en maar deels of niet voor de overnemende maatschappijen. Zo moet u bijvoorbeeld de onroerende goederen van de overnemende maatschappijen niet overdragen.</p>
            </li>
            <li>
                <p>Alleen voor de personeelsleden van de gesplitste vennootschap wijzigt de arbeidsrechtelijke situatie. U heeft alleen voor hen de arbeidsrechtelijke verplichtingen die bij een splitsing gelden. U leest hier   meer over deze arbeidsrechtelijke verplichtingen. Voor de personeelsleden van de overnemende maatschappij verandert er in beginsel niets.</p>
            </li>
            <li>
                <p>De overnemende maatschappijen zijn al erkend (als SHM of als woonmaatschappij). U moet niet opnieuw de erkenningsprocedures doorlopen, maar bent meteen actief. Opgelet: na de inwerkingtreding van het ontwerp van decreet houdende wijziging van diverse decreten met betrekking tot wonen worden geen nieuwe SHM’s meer erkend. Let wel, indien de overnemende vennootschap een SHM is, zal die nog het erkenningstraject als woonmaatschappij moeten doorlopen. U vindt <a href="../../Woonmaatschappijen/Omgevormde SHM/Erkenning.htm">hier</a>   meer informatie over dat erkenningstraject. Daarbij overweegt u best of u dat traject parallel met de splitsing dan wel ervoor of erna laat plaatsvinden.</p>
            </li>
        </ul>
    </body>
</html>