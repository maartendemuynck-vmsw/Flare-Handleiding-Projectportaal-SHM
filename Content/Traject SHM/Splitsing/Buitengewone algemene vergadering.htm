<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2><a name="top"></a>De buitengewone algemene vergaderingen</h2>
        <h3 style="text-decoration: underline;">Aanwezigheid en meerderheid bij de buitengewone algemene vergaderingen</h3>
        <p>Welke aanwezigheid en meerderheid heeft u nodig op elke buitengewone algemene vergadering om de splitsing en de statutenwijziging te laten goedkeuren? Alle bij de splitsing betrokken maatschappijen moeten het splitsingsbesluit en de statutenwijziging goedkeuren, anders blijft uw splitsing zonder gevolg.</p>
        <ul>
            <li>
                <p>De aanwezigen of vertegenwoordigden moeten ten minste de helft van het maatschappelijk kapitaal (of de helft van het totaal aantal uitgegeven aandelen, als de vennootschap geen kapitaal heeft) vertegenwoordigen. Is deze voorwaarde niet vervuld, dan is een nieuwe bijeenroeping nodig. Deze tweede buitengewone algemene vergadering kan geldig beraadslagen en beslissen, ongeacht het aantal aanwezige of vertegenwoordigde aandelen, zolang minstens 1 aandeel vertegenwoordigd is.</p>
            </li>
            <li>
                <p>Minstens drie vierde van de uitgebrachte stemmen moet instemmen. Onthoudingen worden noch in de teller, noch in de noemer meegerekend.</p>
            </li>
        </ul>
        <p><i>Wanneer het splitsingsvoorstel bepaalt dat de verdeling, over de aandeelhouders van de te splitsen SHM, van de aandelen van de verkrijgende maatschappijen niet naar evenredigheid met hun rechten op het kapitaal van de te splitsen SHM zal gebeuren, of, als de maatschappij geen kapitaal heeft, hun aandeel in het eigen vermogen, wordt het besluit van de te splitsen SHM over de deelneming aan de splitsing door de algemene vergadering eenparig genomen.</i>
        </p>
        <p>&#160;</p>
        <p>Onmiddellijk na het besluit tot splitsing worden ook de eventuele statutenwijzigingen, samen met de bepalingen tot voorwerpswijziging (4/5-meerderheid vereist), goedgekeurd. Als dit niet gebeurt, blijft het besluit tot <MadCap:popup><MadCap:popupHead>splitsing zonder gevolg</MadCap:popupHead><MadCap:popupBody>artikel 12:69 WVV</MadCap:popupBody></MadCap:popup> .</p>
        <p>&#160;</p>
        <p>De splitsing is voltrokken zodra de betrokken maatschappijen daartoe overeenstemmend besluiten. Elke buitengewone algemene vergadering besluit dus onder de opschortende voorwaarde van een overeenstemmend besluit van een andere buitengewone algemene vergadering. De laatste buitengewone algemene vergadering (normaal gezien van de overnemende maatschappij) moet dit natuurlijk niet doen.</p>
        <p>&#160;</p>
        <p>Hou rekening met onderstaande regels voor de bepaling van de stemrechten:</p>
        <p>&#160;</p>
        <p><b>Voor SHM-cvba’s</b>: In een coöperatieve vennootschap is het stemrecht van de aandeelhouders evenredig aan het aandeel in het vennootschapsvermogen en wordt het aanwezigheidsquorum berekend naar verhouding van dat vermogen.</p>
        <p>&#160;</p>
        <p><b>Voor SHM-bv’s of SHM-nv’s</b>: In een besloten vennootschap of naamloze vennootschap is het stemrecht van de aandeelhouders in principe proportioneel aan de inbreng gedaan door de aandeelhouders, tenzij de statuten van de SHM anders voorzien.</p>
        <p>&#160;</p>
        <p><b>Voor alle SHM’s</b>: Private aandeelhouders mogen aan de stemming maar voor maximaal één tiende van de stemmen deelnemen, verbonden aan de vertegenwoordigde aandelen. Voor publieke aandeelhouders geldt deze beperking niet.</p>
        <p>&#160;</p>
        <p><b>Voor alle SHM’s</b>: Als er verschillende soorten aandelen bestaan die het in de statuten vastgestelde kapitaal of eigen vermogen al of niet vertegenwoordigen en de splitsing leidt tot wijziging van hun respectievelijke rechten, moeten de aanwezigheids- en meerderheidsvereisten zoals hierboven opgenomen binnen elke soort aandelen worden nageleefd.</p>
        <p>&#160;</p>
        <p>Decretaal werd de verstrengde procedure in geval van soorten van <MadCap:popup><MadCap:popupHead>aandelen in bepaalde omstandigheden uitgesloten</MadCap:popupHead><MadCap:popupBody>art. 211 ontwerp van decreet houdende wijziging van diverse decreten met betrekking tot wonen </MadCap:popupBody></MadCap:popup>. De uitgifte van nieuwe soorten van aandelen, het afschaffen van één of meer soorten, het gelijkstellen van de rechten verbonden aan een soort van aandelen met de rechten van een andere soort, het rechtstreeks of onrechtstreeks wijzigen van de rechten verbonden aan een soort, de uitgifte van nieuwe aandelen die niet evenredig zijn aan het aantal uitgegeven aandelen binnen elke soort, met het oog op het voldoen aan de vereisten voor de omzetting tot of oprichting van een woonmaatschappij vervat in boek 4, deel 1, titel 3 van de Vlaamse Codex Wonen van 2021, zijn uitsluitend onderworpen aan het aanwezigheidsquorum, de meerderheidsvereiste en de procedure van de statutenwijziging in het algemeen. </p>
        <p>&#160;</p>
        <p><a href="#top">Top</a>
        </p>
        <p>&#160;</p>
        <p><b>Voor woonmaatschappijen:</b>
        </p>
        <p>&#160;</p>
        <p>In alle woonmaatschappijen geldt dat de gemeenten en OCMW’s die in het werkingsgebied van de woonmaatschappij liggen en aandeelhouder zijn van die woonmaatschappij, samen altijd over meer dan 50% van het totale aantal stemrechten die verbonden zijn aan de aandelen beschikken. De Vlaamse Regering stelt de <MadCap:popup><MadCap:popupHead>verhouding van de stemrechten</MadCap:popupHead><MadCap:popupBody>art. 4.39/2, §2 VCW, zoals verwacht in te voegen door art. 83 ontwerp van decreet houdende wijziging van diverse decreten met betrekking tot wonen</MadCap:popupBody></MadCap:popup> tussen de gemeenten en OCMW’s, vermeld in het eerste lid, vast aan de hand van objectieve criteria die verband houden met het woonbeleid. De uitvoeringsregels voor hierover zijn nog niet bekend. Het draaiboek zal op dit punt later worden aangevuld.</p>
        <p>&#160;</p>
        <p>De <MadCap:popup><MadCap:popupHead>aanwezigheids- en meerderheidsvereisten</MadCap:popupHead><MadCap:popupBody>art. 4.39/3 VCW, zoals verwacht in te voegen door art. 84 ontwerp van decreet houdende wijziging van diverse decreten met betrekking tot wonen</MadCap:popupBody></MadCap:popup> die het WVV voorschrijft voor bepaalde beslissingen van de algemene vergadering, kunnen nooit worden verstrengd. Afspraken die tot doel of tot gevolg hebben dat van deze bepaling wordt afgeweken, zijn nietig.</p>
        <p>&#160;</p>
        <p><b>Voor woonmaatschappijen die de verderzetting zijn van sociale huisvestingsmaatschappijen gelden bovendien de volgende <MadCap:popup><MadCap:popupHead>regels</MadCap:popupHead><MadCap:popupBody>artikel 206 ontwerp van decreet houdende wijziging van diverse decreten met betrekking tot wonen</MadCap:popupBody></MadCap:popup></b>:</p>
        <p>&#160;</p>
        <p>Andere aandeelhouders dan het Vlaamse Gewest en de provincies, gemeenten en OCMW’s die in het werkingsgebied van de woonmaatschappij gelegen zijn, nemen niet deel aan de stemming in de algemene vergadering van de vennootschap met meer dan een tiende van het aantal aanwezige of vertegenwoordigde stemmen.</p>
        <p>&#160;</p>
        <p>Andere aandeelhouders dan gemeenten en OCMW’s die in het werkingsgebied van de woonmaatschappij gelegen zijn, mogen gezamenlijk alleen aan de stemming in de algemene vergadering deelnemen met maximaal de stemmen die noodzakelijk zijn voor de vereiste meerderheid min één.</p>
        <p>&#160;</p>
        <p><a href="#top">Top</a>
        </p>
        <h3 style="text-decoration: underline;">Notulen bij notariële akte laten vaststellen</h3>
        <p>Elke maatschappij laat verplicht de notulen van de buitengewone algemene vergadering waarin tot de splitsing besloten wordt op straffe van nietigheid via een <MadCap:popup><MadCap:popupHead>notariële authentieke akte vaststellen</MadCap:popupHead><MadCap:popupBody>artikel 12:68 WVV</MadCap:popupBody></MadCap:popup> . In deze akte komt ook de conclusie uit het controleverslag van de commissaris, bedrijfsrevisor of externe accountant (als dit geldt).</p>
        <p>&#160;</p>
        <p>De <MadCap:popup><MadCap:popupHead>notaris bevestigt</MadCap:popupHead><MadCap:popupBody>artikel 12:68 WVV</MadCap:popupBody></MadCap:popup> (na onderzoek) het bestaan en de interne en externe wettigheid van de rechtshandelingen en formaliteiten die de maatschappij, waarvoor hij optreedt, moet naleven.</p>
        <p>&#160;</p>
        <p><a href="#top">Top</a>
        </p>
    </body>
</html>