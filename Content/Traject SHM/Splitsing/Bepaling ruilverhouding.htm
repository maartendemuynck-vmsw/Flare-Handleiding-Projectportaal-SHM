<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Bepaling van de ruilverhouding</h2>
        <p>Een andere belangrijke stap is het bepalen van de ruilverhouding van toepassing op de splitsing. Op basis van deze ruilverhouding, zal bepaald worden hoeveel aandelen in de overnemende maatschappijen uitgegeven worden aan de verschillende aandeelhouders van de te splitsen maatschappij.</p>
        <p>&#160;</p>
        <p>De ruilverhouding wordt bepaald op basis van de waarde van de aandelen van zowel de te splitsen maatschappij als de overnemende maatschappijen. In de memorie van toelichting bij het ontwerp van decreet houdende wijziging van diverse decreten met betrekking tot wonen staat dat de historische inbrengwaarde voor de aandelen het enige logische aanknopingspunt is voor deze waardering en dus om de ruilverhouding van de betrokken aandelen te bepalen. Deze historische inbrengwaarde komt in principe overeen met de nominale waarde van de aandelen.</p>
        <p>&#160;</p>
        <p>Eventueel kan naast de uitgifte van nieuwe aandelen ten gunste van de aandeelhouders van de te splitsen maatschappij eveneens sprake zijn van een beperkte opleg in geld.  U leest er hier  meer over.</p>
        <p>&#160;</p>
        <p>Ook voor de boekhoudkundige verwerking van de splitsing is geen nieuwe afzonderlijke waardering vereist aangezien de splitsing zal plaatsvinden met toepassing van boekhoudkundige continuïteit.</p>
        <p>&#160;</p>
        <p>U moet de ruilverhouding verplicht opnemen in het splitsingsvoorstel , het <a href="Bijzonder schriftelijk verslag.htm">bijzonder verslag</a> van de raad van bestuur  en het <a href="Controleverslag bedrijfsrevisor.htm">controleverslag</a> .</p>
    </body>
</html>