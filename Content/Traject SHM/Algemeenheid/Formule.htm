<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>De keuze van de formule van overdracht van algemeenheid</h2>
        <h3 style="text-decoration: underline;">Algemeen</h3>
        <p>Bij de overdracht van algemeenheid gaat het geheel van de activa en passiva van de overdragende SHM over op één of meerdere bestaande of nieuw op te richten maatschappijen. Een eerste evidente stap is dus uw formule van overdracht van algemeenheid kiezen.</p>
        <p>&#160;</p>
        <p>U kunt kiezen tussen twee formules:</p>
        <ul>
            <li>
                <p>Een <b>overdracht van algemeenheid aan een of meerdere bestaande maatschappijen:</b> </p>
                <p>De maatschappij draagt het geheel van haar vermogen (alle activa en passiva, de rechten en verplichtingen) over aan een of meerdere andere maatschappij(en) (die kunnen zowel een SHM als een woonmaatschappij zijn) die optreden als overnemende maatschappijen en die de activiteiten van de overdragende SHM verderzetten.</p>
            </li>
        </ul>
        <ul>
            <li>
                <p>U richt <b>één of meerdere nieuwe maatschappijen</b> op:</p>
                <p>De bestaande maatschappij draagt het geheel van haar vermogen (alle activa en passiva, de rechten en verplichtingen) over aan deze nieuwe maatschappij(en). Doordat het <MadCap:popup><MadCap:popupHead>decreet</MadCap:popupHead><MadCap:popupBody>decreet houdende wijziging van diverse decreten met betrekking tot wonen</MadCap:popupBody></MadCap:popup> voorziet dat vanaf haar inwerkingtreding geen nieuwe SHM’s kunnen worden opgericht/erkend, kan een dergelijke overdracht van algemeenheid enkel indien de nieuwe maatschappij als woonmaatschappij wordt opgericht. Dan moet u er in de timing wel rekening mee houden dat u al de nodige stappen moet te zetten voor de erkenning van de op te richten vennootschap als woonmaatschappij. </p>
                <p>Omdat deze vennootschap geen voortzetting is van een bestaande SHM, moet u er bovendien rekening mee houden dat alleen het Vlaamse Gewest en de provincies, gemeenten en OCMW’s die in het werkingsgebied van de woonmaatschappij liggen, aandelen kunnen houden van die op te richten woonmaatschappij. Dan geldt de uitzonderingsregel van artikel 205 van het  <MadCap:popup><MadCap:popupHead>decreet</MadCap:popupHead><MadCap:popupBody>decreet houdende wijziging van diverse decreten met betrekking tot wonen</MadCap:popupBody></MadCap:popup>  immers niet. </p>
            </li>
        </ul>
        <p>In het algemene deel over de woonmaatschappijen vindt u meer informatie over het <a href="../../Woonmaatschappijen/Nieuw opgerichte/Aandeelhouders.htm">aandeelhouderschap van nieuw opgerichte woonmaatschappijen</a> en over het <a href="../../Woonmaatschappijen/Omgevormde SHM/Aandeelhouders.htm">aandeelhouderschap van bestaande SHM’s die zich tot woonmaatschappij omvormen</a>.</p>
        <p>&#160;</p>
        <p>U leest hieronder meer over het basisscenario, namelijk de <a href="#voordelen">overdracht van algemeenheid door een SHM aan  een andere maatschappij</a>. Een overdracht van algemeenheid aan een bestaande maatschappij heeft ook een aantal belangrijke voordelen.</p>
        <h3><u><a name="voordelen"></a>Wat zijn de voordelen van een overdracht van algemeenheid aan een bestaande maatschappij?</u>
        </h3>
        <p>De overdracht van algemeenheid aan een bestaande maatschappij is qua tijdsverloop, administratieve last en kosten de voordeligste techniek:</p>
        <ul>
            <li>
                <p>U moet geen nieuwe vennootschap oprichten. Hierdoor valt de volgende administratie weg: de procedure bij een notaris om een nieuwe vennootschap op te richten en de daaraan verbonden kosten, een nieuw btw-nummer aanvragen en de inschrijving bij de Kruispuntbank van Ondernemingen. Er zijn ook geen oprichters van de nieuwe vennootschap die een (nieuwe) oprichtersaansprakelijkheid lopen. De oprichtersaansprakelijkheid van de bestaande vennootschappen die nog niet verlopen zou zijn, blijft natuurlijk lopen.</p>
            </li>
        </ul>
        <ul>
            <li>
                <p>Het volledige vermogen (activa en passiva, rechten en verplichtingen) gaat over op de overnemende maatschappij. Deze overdracht vindt automatisch plaats na het verlijden van de notariële akte van overdracht.</p>
            </li>
        </ul>
        <ul>
            <li>
                <p>U heeft vooral administratie en kosten voor de overdragende SHM en maar deels of niet voor de overnemende maatschappij. Zo moet u bijvoorbeeld de onroerende goederen van de overnemende maatschappij niet overdragen.</p>
            </li>
        </ul>
        <ul>
            <li>
                <p>Alleen voor de personeelsleden van de overdragende SHM die overgaan naar de overnemende maatschappij wijzigt de arbeidsrechtelijke situatie.</p>
                <p>U heeft alleen voor hen de arbeidsrechtelijke verplichtingen die bij een overdracht gelden.U leest <a href="personeelszaken.htm">hier</a> meer over deze arbeidsrechtelijke verplichtingen.</p>
            </li>
        </ul>
        <ul>
            <li>
                <p>De overnemende maatschappij is al erkend (als SHM of als woonmaatschappij). U moet niet opnieuw de erkenningsprocedures doorlopen, maar bent meteen actief. Opgelet na de inwerkingtreding van het <MadCap:popup><MadCap:popupHead>decreet</MadCap:popupHead><MadCap:popupBody>decreet houdende wijziging van diverse decreten met betrekking tot wonen</MadCap:popupBody></MadCap:popup> kunt u geen nieuwe SHM’s meer laten erkennen. Is de overnemende vennootschap een SHM, maar wil die actief  blijven als woonmaatschappij, dan zal die nog het erkenningstraject als woonmaatschappij moeten doorlopen. U vindt  <a href="../../Woonmaatschappijen/Omgevormde SHM/Erkenning.htm#Definitieve">hier</a> meer informatie over dat erkenningstraject. Daarbij overweegt u best of u dat traject parallel met de overdracht dan wel ervoor of erna laat plaatsvinden.</p>
            </li>
        </ul>
        <p>&#160;</p>
        <p>&#160;</p>
    </body>
</html>