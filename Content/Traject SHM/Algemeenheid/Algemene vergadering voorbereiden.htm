<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>De algemene vergadering van de overdragende maatschappij voorbereiden</h2>
        <p>De algemene vergadering van de overdragende maatschappij zal worden gevraagd om de overdracht van de algemeenheid goed te keuren. </p>
        <h3 style="text-decoration: underline;">Notaris en statuten</h3>
        <p>Deze algemene vergadering moet niet noodzakelijk in aanwezigheid van een notaris plaatsvinden. Maar, wil de algemene vergadering ook de statuten van de overdragende maatschappij wijzigen bij de overdracht of wil ze de maatschappij ontbinden of omvormen en later erkennen als woonmaatschappij? Dan moet er wel een notaris aanwezig zijn.</p>
        <p>&#160;</p>
        <p>Afhankelijk van de voorgenomen statutenwijziging, moet u de specifieke formaliteiten en verslagen daaraan gekoppeld voorbereiden.</p>
        <p>&#160;</p>
        <p>Als ook de statuten van de overnemende maatschappij zouden wijzigen, dan moet de overnemende maatschappij ook een buitengewone algemene vergadering organiseren in aanwezigheid van een notaris, met naleving van de toepasselijke formaliteiten en verslagplichten die daar eventueel aan gekoppeld zijn.</p>
        <h3 style="text-decoration: underline;">Aandeelhouders</h3>
        <p>Voor de uitnodigingen heeft u een actuele lijst van aandeelhouders nodig, gebaseerd op de aandeelhoudersregisters van de maatschappijen. Actualiseer daarom tijdig het aandeelhoudersregister zodat alle aandeelhouders bekend zijn en u hen correct kunt uitnodigen.</p>
        <p>&#160;</p>
        <p>Als maatschappij bent u niet verplicht om wijzigingen in het aandeelhoudersbestand actief op te sporen. Maar, uw raad van bestuur is wel verantwoordelijk voor de juistheid van het aandeelhoudersregister voor alle transacties waarbij de maatschappij zelf partij is of wanneer zij wijzigingen in haar aandelenbestand verneemt. Overdrachten van aandelen (inclusief bij overlijden) zijn ook maar tegenwerpelijk aan de maatschappij vanaf de datum van hun inschrijving in het aandeelhoudersregister.</p>
        <p>&#160;</p>
        <p>U doet inschrijvingen in het aandeelhoudersregister via bewijskrachtige documenten die gedagtekend en ondertekend zijn (bijvoorbeeld een overlijdensattest).</p>
        <h3 style="text-decoration: underline;">Informeer uw aandeelhouders transparant</h3>
        <p>Op de bijzondere algemene vergadering van de overdragende maatschappij moet de helft van de aandeelhouders aanwezig zijn en heeft u een bijzondere meerderheid nodig. U leest <a href="Aanwezigheid en meerderheid AV overdragende.htm">hier</a> meer over de aanwezigheid en meerderheid bij de bijzondere algemene vergadering.</p>
        <p>&#160;</p>
        <p>Als de overdracht van algemeenheid gepaard gaat met de erkenning van een overnemende maatschappij als woonmaatschappij, hou er dan rekening mee dat de (stem)rechten van de aandeelhouders met het oog op de vorming van de woonmaatschappijen aanzienlijk kunnen wijzigen. U leest <a href="../../Woonmaatschappijen/Omgevormde SHM/Aandeelhouders.htm">hier</a> meer over de (rechten van) aandeelhouders van een SHM die zich omvormt tot woonmaatschappij. </p>
        <p>&#160;</p>
        <p>Informeer daarom tijdig en transparant de aandeelhouders over de beweegredenen van de overdracht van algemeenheid en probeer via transparante communicatie een draagvlak voor de overdracht van algemeenheid te creëren. Beperk u dus niet tot de wettelijke verplichting om hen inzage in de documenten te geven vooraf aan de buitengewone algemene vergadering.U leest <a href="Uitnodiging en agenda.htm">hier</a> meer over de documenten die u moet meesturen met de uitnodiging voor de algemene vergadering of moet laten inkijken.</p>
        <h3 style="text-decoration: underline;">Wat als er veel tijd ligt tussen het voorstel van overdracht en de bijzondere algemene vergadering?</h3>
        <p>De voorbereiding van de bijzondere algemene vergadering kan veel tijd vragen. Dus, het kan zijn dat er tussen het voorstel van overdracht en de bijzondere algemene vergadering al heel wat tijd verliep.</p>
        <p>&#160;</p>
        <p>Informeer daarom uw aandeelhouders tussentijds over bepaalde veranderingen.</p>
        <p>&#160;</p>
        <p>Ten slotte, indien de wijzigingen dermate zijn dat de essentiële voorwaarden van de overdracht wijzigingen, moet u verplicht een nieuw voorstel van overdracht laten goedkeuren en neerleggen.</p>
        <p>&#160;</p>
    </body>
</html>