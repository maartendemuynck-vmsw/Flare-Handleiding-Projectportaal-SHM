<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>De uitnodiging en de agenda </h2>
        <p>U nodigt de bestuurders, aandeelhouders en de commissaris uit voor de buitengewone algemene vergadering. De <MadCap:popup><MadCap:popupHead>wettelijke termijn</MadCap:popupHead><MadCap:popupBody>artikel 12:94, §2 WVV</MadCap:popupBody></MadCap:popup> om uw aandeelhouders uit te nodigen, is één maand voordat de buitengewone algemene vergadering plaatsvindt. We raden echter aan om dit ruim op voorhand te doen. Er moet namelijk voldoende tijd zijn voor de besluitvorming van de publieke aandeelhouders. U stuurt de uitnodiging ook naar de toezichthouder.</p>
        <p>&#160;</p>
        <p>De uitnodiging voor de algemene vergadering van de overdragende maatschappij vermeldt de agenda, de datum, plaats en uur.</p>
        <p>&#160;</p>
        <p>Hieronder vindt u de opsomming van de agendapunten die opgenomen worden in de agenda van de overdragende maatschappij. U kunt deze eventueel nog aanvullen met lokale punten.</p>
        <ul>
            <li>
                <p>kennisname en bespreking van het voorstel van overdracht en het bijzonder schriftelijk verslag van het bestuursorgaan</p>
                <p>&#160;</p>
            </li>
            <li>
                <p>goedkeuring van het besluit tot overdracht van algemeenheid waarbij de overdragende maatschappij haar gehele vermogen (alle activa en passiva, rechten en verplichtingen) overdraagt aan de verkrijgende maatschappij volgens de modaliteiten en tegen de voorwaarden bepaald in het voorstel tot overdracht</p>
                <p>&#160;</p>
            </li>
            <li>
                <p>in voorkomend geval: goedkeuring van de statutenwijzigingen; de statutenwijzigingen moeten nauwkeurig worden aangegeven in de oproeping.</p>
                <p>&#160;</p>
            </li>
            <li>
                <p>machtiging aan het bestuursorgaan om de notariële overdrachtsakte te ondertekenen</p>
            </li>
        </ul>
        <p>Enkel als de verkrijgende maatschappij haar statuten naar aanleiding van de overdracht van algemeenheid zou aanpassen, is een buitengewone algemene vergadering vereist van de verkrijgende maatschappij met als agendapunt de wijziging en de coördinatie van de statuten. Als de verkrijgende maatschappij zich meteen wenst om te vormen tot woonmaatschappij, neemt u in voorkomend geval de agendapunten op die verband houden met de omzetting tot woonmaatschappij en de erkenning van de overnemende maatschappij tot woonmaatschappij. <i>We gaan hier in dit basisscenario niet specifiek op in.</i></p>
        <h3><u>Documenten mee versturen of laten inkijken?</u>
        </h3>
        <p>De volgende documenten moeten op de zetel van de overdragende maatschappij beschikbaar zijn voor inzage door de aandeelhouders:</p>
        <ul>
            <li>
                <p>het voorstel van overdracht van algemeenheid</p>
            </li>
        </ul>
        <ul>
            <li>
                <p>het bijzonder schriftelijk verslag van het bestuursorgaan</p>
            </li>
        </ul>
        <p><b>Voor SHM-nv’s en SHM-bv’s</b>: een kopie van het voorstel van overdracht van algemeenheid en van het bijzonder schriftelijk verslag van het bestuursorgaan wordt ten minste één maand voor de algemene vergadering toegezonden aan de aandeelhouders.</p>
    </body>
</html>