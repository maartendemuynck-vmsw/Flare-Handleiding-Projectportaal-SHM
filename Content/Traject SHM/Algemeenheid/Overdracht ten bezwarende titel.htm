<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Bij overdracht ten bezwarende titel: vaststelling van de prijs</h2>
        <p>Indien de maatschappijen <span style="background-color: #ffff00;">voor een “overdracht” verkrijgen de aandeelhouders</span> van de overdragende maatschappij uiteraard geen aandelen in de verkrijgende maatschappij. U hoeft dus ook geen ruilverhouding vast te stellen.</p>
        <p>Als de overdracht gebeurt “ten bezwarende titel” bepalen de maatschappijen de tegenprestatie van de verkrijgende maatschappij in ruil voor de rechten die zij ontvangt.</p>
        <p>Omdat geen sprake is van een transactie in ruil voor aandelen, zijn het ontworpen artikel 4.38 van de Vlaamse Codex Wonen (zoals verwacht te vervangen door artikel 77 ontwerp van decreet houdende wijziging van diverse decreten met betrekking tot wonen) en artikel 209 van het ontwerp van decreet houdende wijziging van diverse decreten met betrekking tot wonen van toepassing indien en voor zover er rechten op onroerende goederen die geschikt zijn voor de sociale huisvesting zouden worden overgedragen.</p>
        <p>In de eerste plaats is het belangrijk dat bij een dergelijke overdracht, de overdrager in voorkomend geval de nog openstaande leningen bij de VMSW, het Vlaams Financieringsfonds voor Grond- en Woonbeleid voor Vlaams-Brabant of Vlabinvest apb die betrekking hebben op dat onroerend goed of die rechten mee overdraagt aan de overnemer (art. 4.38, §6 VCW, zoals verwacht te vervangen door art. 77 ontwerp van decreet houdende wijziging van diverse decreten met betrekking tot wonen, en zie ook art. 211 ontwerp van decreet houdende wijziging van diverse decreten met betrekking tot wonen).</p>
        <p>Wat betreft de prijs is het belangrijk om de volgende aspecten in rekening te nemen voor wat betreft de overdracht van de rechten op die onroerende goederen (art. 4.38, §7 VCW, zoals verwacht te vervangen door art. 77 ontwerp van decreet houdende wijziging van diverse decreten met betrekking tot wonen , en zie ook art.211 ontwerp van decreet houdende wijziging van diverse decreten met betrekking tot wonen):</p>
        <p>•	De overdrachten tegen een prijs anders dan in aandelen is maar toegelaten indien de overdracht niet kan plaatsvinden in ruil voor aandelen, en de partijen dus geen akkoord kunnen vinden over een (partiële) splitsing (of een fusie).</p>
        <p>•	In beginsel bepalen de partijen de prijs van die rechten op onroerende goederen die geschikt zijn voor de sociale huisvesting vrij.</p>
        <p>•	Indien de partijen niet tot een akkoord geraakt, bedraagt de prijs de venale waarde van die rechten, rekening houdend met de bijzondere kenmerken van de sociale huisvestingsmaatschappijen respectievelijk woonmaatschappijen, waarop de leningen, die mee moeten worden overgedragen, en subsidies met uitzondering van de subsidies die op geen enkele wijze hebben bijgedragen tot de marktwaarde van het betrokken onroerend goed in mindering worden gebracht. De Vlaamse Regering stelt de overdrachtsprijs vast.</p>
        <p>De overdragende maatschappij zal de opbrengst van de overdracht die betrekking heeft op die onroerende goederen moeten gebruiken voor de terugbetaling van openstaande leningen van de overdrager bij het Vlaamse Gewest of de VMSW. De overdrager wendt de overblijvende middelen aan overeenkomstig het ontworpen artikel 4.1/1 van de Vlaamse Codex Wonen (zoals verwacht in te voegen door art. 56 ontwerp van decreet houdende wijziging van diverse decreten met betrekking tot wonen). De Vlaamse Regering kan daarover de nadere regels vaststellen.</p>
        <p>De verkrijgende maatschappij dient uiteraard erover te waken dat zij de overdrachtsprijs kan financieren. Wat betreft de verkrijging van de rechten op onroerende goederen die geschikt zijn voor de sociale huisvesting zouden worden overgedragen, bepaalt het Ontwerp van Decreet Woonmaatschappijen dat de Vlaamse Regering, binnen de perken van de kredieten die daarvoor op de begroting van het Vlaamse Gewest worden ingeschreven, aan een woonmaatschappij, onder de voorwaarden die ze bepaalt, leningen en subsidies kan verlenen voor de verwerving van die rechten. (art. 4.38, §7, derde lid VCW, zoals verwacht te vervangen door art. 77 ontwerp van decreet houdende wijziging van diverse decreten met betrekking tot wonen, en zie ook art. 211 ontwerp van decreet houdende wijziging van diverse decreten met betrekking tot wonen). De verkrijgende maatschappij houdt dus best rekening met de eventuele voorwaarden die aan dergelijke leningen of subsidies zouden gekoppeld worden.</p>
        <p>&#160;</p>
    </body>
</html>