<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Overdracht van algemeenheid</h2>
        <p>Een overdracht van algemeenheid is een rechtshandeling waarbij een maatschappij haar gehele vermogen (activa en passiva, rechten en verplichtingen), zonder ontbinding overdraagt aan één of meer bestaande of nieuwe maatschappijen. Deze overdracht kan ten bezwarende titel zijn of om niet. In het kader van de verrichting worden geen nieuwe aandelen uitgegeven in de ontvangende maatschappij.</p>
        <p>&#160;</p>
        <p>We wijzen er op dat bij een overdracht van algemeenheid de betreffende SHM haar activiteiten en alle activa en passiva overdraagt aan de verkrijgende maatschappij(en) en de overdragende SHM ten gevolge van de overdracht van algemeenheid enkel nog liquide middelen zal hebben (indien sprake is van een overdracht van algemeenheid ten bezwarende titel). De aandeelhouders van de overdragende maatschappij moeten dan beslissen of ze met dit geld nieuwe activiteiten in de overdragende SHM zullen voeren en zich omzetten tot woonmaatschappij, of ze de SHM zullen ontbinden.</p>
        <p>&#160;</p>
        <p>Indien de overdracht gebeurt ten bezwarende titel zal bovendien de verkrijgende maatschappij de koopprijs moeten zien te financieren. U leest <a href="Overdracht ten bezwarende titel.htm">hier</a> meer over de vaststelling van de prijs bij een overdracht ten bezwarende titel. De eventuele overdracht om niet zal vanuit de overdragende maatschappij moeten kunnen verantwoord worden vanuit het vennootschapsbelang.</p>
        <p>&#160;</p>
        <p>In het kader van de vorming van de woonmaatschappijen zal deze methode wellicht eerder een theoretische mogelijkheid. De procedure wordt dan ook louter voor doeleinden van volledigheid kort geschetst. Wellicht zal de fusie een logischere herstructureringskeuze zijn.</p>
        <p>&#160;</p>
        <p>Merk op dat aangezien in beginsel geen (buitengewone) algemene vergadering vereist is voor de overnemende maatschappij. Indien u tegelijk met de overdracht, de statuten zou willen wijzigen van de overnemende maatschappij en die maatschappij eventueel wil omzetten en laten erkennen als woonmaatschappij, zal u dat bijkomend moeten organiseren.</p>
        <p>&#160;</p>
        <p>De partijen hebben de mogelijkheid (maar niet de verplichting) om deze verrichting te onderwerpen aan de regeling uit het Wetboek van Vennootschappen en Verenigingen (hierna WVV) voor de <MadCap:popup><MadCap:popupHead><i>inbrengen</i> van algemeenheid</MadCap:popupHead><MadCap:popupBody>artikel 12:103 WVV</MadCap:popupBody></MadCap:popup>. De <i>inbreng</i> van algemeenheid is een rechtshandeling waarbij een maatschappij een algemeenheid en de daaraan verbonden activa en passiva (rechten en verplichtingen) zonder ontbinding overdraagt aan een andere maatschappij, tegen een vergoeding die uitsluitend bestaat in aandelen van de verkrijgende maatschappij. SHM’s kunnen echter geen aandeelhouder zijn in een andere SHM, waardoor de procedure van <i>inbreng</i> van bedrijfstak niet toegepast kan worden.</p>
        <p>&#160;</p>
        <p>Indien de partijen ervoor kiezen om de verrichting van <i>overdracht</i> van algemeenheid te onderwerpen aan de regeling van de inbreng van algemeenheid, dient dit uitdrukkelijk te worden gemeld in het <a href="Voorstel van overdracht.htm">voorstel tot overdracht</a> en de <a href="Notariële overdrachtsakte.htm">akte tot vaststelling van de overdrach</a>t. In dergelijk geval zal de overdracht het regime van automatische universele overdracht van de algemeenheid genieten mits de maatschappijen hiervoor de toepasselijke vennootschapsrechtelijke procedure respecteren, zoals hierna beschreven.</p>
        <p>&#160;</p>
        <p>Indien partijen zouden beslissen om deze vennootschapsrechtelijke procedure niet te volgen, zullen voor alle individuele actief- en passiefelementen van de algemeenheid de <a href="../Individuele overeenkomsten/Individuele overeenkomsten.htm">individuele overdrachtsformaliteiten</a> dienen te worden nageleefd.</p>
        <p>&#160;</p>
        <p>In het kader van de vorming van woonmaatschappijen is een overdracht van algemeenheid mogelijk tussen SHM’s onderling ter voorbereiding van de vorming van de verschillende woonmaatschappijen om deze in lijn te brengen met hun respectievelijke werkingsgebieden. Daarnaast kan een overdracht van algemeenheid ook onmiddellijk plaatsvinden ten gunste van één of meerdere bestaande of nieuw opgerichte woonmaatschappijen. In het draaiboek zal daarom verder van ‘maatschappij’ worden gesproken, en in voorkomend geval, waar relevant het onderscheid worden gemaakt tussen SHM’s en woonmaatschappijen. </p>
        <p style="font-style: italic;">Opmerking: Voor zover bepaalde procedurestappen en de timing voor overdrachten waar een woonmaatschappij bij betrokken is, afhangt een uitvoeringsbesluit, zal het draaiboek zal op dit punt worden aangevuld wanneer het uitvoeringsbesluit beschikbaar is.</p>
        <p style="font-style: italic;">&#160;</p>
        <p>Een overdracht van algemeenheid die onderworpen wordt aan de regels van de inbreng van algemeenheid, verloopt volgens de procedurestappen en de timing beschreven in <MadCap:popup><MadCap:popupHead>Boek 12 van het WVV</MadCap:popupHead><MadCap:popupBody>artikel 12:103 en 12:92 e.v. WVV</MadCap:popupBody></MadCap:popup>. U leest hier beknopt de procedure en termijnen.</p>
        <p>&#160;</p>
        <p><i>Opmerking: schema’s zullen in een latere versie worden toegevoegd.</i>
        </p>
        <p>&#160;</p>
    </body>
</html>