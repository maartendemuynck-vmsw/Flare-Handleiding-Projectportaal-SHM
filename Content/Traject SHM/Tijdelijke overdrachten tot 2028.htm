<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Tijdelijke overdrachten tot 2028</h2>
        <p>Dit scenario vindt slechts toepassing in de mate dat er nog geen definitieve overdracht is gebeurd van het patrimonium zoals uiteengezet onder ‘<a href="Patrimonium - definitieve overdrachten/Patrimonium-definitieve overdracht vermogensrechten.htm" target="_blank">Patrimonium – definitieve overdracht vermogensrechten</a>.</p>
        <p>&#160;</p>
        <p>Het gaat om (rechten op) onroerende goederen die nog niet zijn overgedragen aan de woonmaatschappij, maar waarvan het beheer zo snel mogelijk bij de woonmaatschappij dient terecht te komen, in afwachting van de definitieve overdracht van de in het werkingsgebied ervan gelegen (rechten op) onroerende goederen die geschikt zijn voor de sociale huisvesting. Voor woonmaatschappijen die de rechtsopvolger zijn van een bestaande SHM is dit uiterlijk <MadCap:popup><MadCap:popupHead>op 1 januari 2028</MadCap:popupHead><MadCap:popupBody>overeenkomstig artikel 209, §3 van het decreet van 9 juli 2021</MadCap:popupBody></MadCap:popup> . Voor <MadCap:popup><MadCap:popupHead>nieuw opgerichte woonmaatschappijen</MadCap:popupHead><MadCap:popupBody>overeenkomstig artikel 4.100 van het Besluit Vlaamse Codex Wonen van 2021, tweede lid, zoals ingevoerd door artikel 72 van het Besluit van de Vlaamse Regering van 17 december 2021</MadCap:popupBody></MadCap:popup> is dit uiterlijk binnen vijf jaar na hun oprichting.</p>
        <p>&#160;</p>
        <p>Merk hierbij echter op dat “zo snel mogelijk minstens het beheer verwerven” een verplichting is voor de woonmaatschappij om redelijkerwijs (in functie van de toepasselijke regelgeving, financiële mogelijkheden van de respectieve partijen en de beleidsintenties) zelf initiatief te nemen en een redelijk overnamevoorstel te lanceren. Dit betekent niet dat de woonmaatschappij (en dus zeker niet de SHM die zich zal omvormen tot woonmaatschappij) kan eisen dat er in beheer wordt gegeven, maar enkel dat alle rechten uiterlijk op 1 januari 2028 (in geval van een SHM die zich omvormt tot woonmaatschappij), of uiterlijk binnen de vijf jaar na haar erkenning (in geval van een nieuw opgerichte woonmaatschappij), worden overgedragen.</p>
        <p> “Zo snel mogelijk minstens het beheer verwerven” houdt in dat indien een SHM aanbiedt om in beheer te geven, de woonmaatschappij daarop moet inspelen, maar dat de woonmaatschappij dat ook kan doen door voor te stellen om alle rechten op die de woningen meteen over te nemen. Zolang de SHM het niet aanbiedt, moet de woonmaatschappij het beheer niet overnemen, maar er wordt van een woonmaatschappij wel een proactieve ingesteldheid verwacht om bv. binnen haar mogelijkheden aan te bieden om ofwel het beheer ofwel alle rechten over te nemen</p>
        <p>&#160;</p>
        <p>De mogelijke pistes om deze tijdelijke beheersoverdracht te regelen zijn </p>
        <ul>
            <li>
                <p><a href="Inbeheergave.htm" target="_blank">de inbeheergave</a>, </p>
            </li>
            <li>
                <p><a href="Overdracht huur.htm" target="_blank">de overdracht van de huurovereenkomst</a> of </p>
            </li>
            <li>
                <p><a href="Vruchtgebruik.htm" target="_blank">het vruchtgebruik.</a>
                </p>
            </li>
        </ul>
    </body>
</html>