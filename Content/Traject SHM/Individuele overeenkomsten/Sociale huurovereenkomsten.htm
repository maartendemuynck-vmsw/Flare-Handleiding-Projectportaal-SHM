<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2><a name="Sociale_huurovereenkomsten"></a>Sociale huurovereenkomsten</h2>
        <p>In het algemeen zal het ongestoorde genot van de zittende huurder van een sociale huurwoning gegarandeerd worden. De rechtspositie van de zittende huurder blijft ongewijzigd.</p>
        <h3 style="text-decoration: underline;">SVK-huurders</h3>
        <p>In het decreet is een overgangsbepaling opgenomen. Bij de overgang van de SVK’s naar de woonmaatschappijen moet de eigenaar-verhuurder geen toestemming geven voor de overdracht van de hoofdhuurovereenkomst aan de woonmaatschappij of een andere woonmaatschappij (wanneer een SVK opteert voor een overdracht van haar activiteiten ten algemene titel (algemeenheid of bedrijfstak), dan is het aan de overnemende woonmaatschappij om die activiteiten die niet thuishoren in haar werkingsgebied over te dragen aan een bevoegde woonmaatschappij, die mogelijk op een later tijdstip pas opgericht raakt). Dit is een afwijking van artikel 4 van de Woninghuurwet en artikel 31 van het Vlaams Woninghuurdecreet. De eigenaar-verhuurder kan zich met andere woorden niet verzetten tegen deze overdracht(en).</p>
        <p>&#160;</p>
        <p>Daarnaast worden in de overgangsbepaling ook de zogenaamde “<i>change of control-clausules</i>” buiten werking gesteld. Deze clausules geven de verhuurder het recht de huurovereenkomst te beëindigen door een wijziging in de persoon van de huurder.  Deze bepaling is noodzakelijk om te vermijden dat de woonmaatschappij niet of pas na veel vertraging tot stand komt omdat vooraf een verzaking aan deze <i>change of control</i>-clausule door de verhuurder moet worden bekomen.</p>
        <h3 style="text-decoration: underline;">SHM-huurders</h3>
        <p>Als de woning tot het patrimonium van de SHM behoort, waarbij de woonmaatschappij de rechtsopvolger is, dan stelt zich geen probleem, de verhuurder is rechtsopvolger.</p>
        <p>&#160;</p>
        <p>Als de woning wordt overgedragen door een SHM, omdat de woning niet langer behoort tot haar werkingsgebied, dan is de woonmaatschappij niet de rechtsopvolger van de SHM. In dat geval geldt artikel 6.58 BVCW.</p>
        <p>&#160;</p>
        <p>Dit artikel bepaalt het volgende: als de woonmaatschappij een sociale huurwoning met een zittende huurder verwerft, neemt hij de <MadCap:popup><MadCap:popupHead>huurovereenkomst</MadCap:popupHead><MadCap:popupBody>als vermeld in art. 1.3, §1, eerste lid, 49° VCW</MadCap:popupBody></MadCap:popup> over en treedt hij in alle rechten en verplichtingen van de overdrager van de huurovereenkomst.</p>
        <p>&#160;</p>
        <p>Hierbij moet u ook rekening houden met het woonrecht van de huurder.</p>
        <p>&#160;</p>
        <p>Er geldt een <MadCap:popup><MadCap:popupHead>overgangsperiode</MadCap:popupHead><MadCap:popupBody>zie art. 7.51, §2 BVCW</MadCap:popupBody></MadCap:popup> en een specifieke regeling voor de berekening van de huurprijs tijdens die overgangsperiode.</p>
        <h3 style="text-decoration: underline;">Huurders van lokale besturen en van het Vlaams Woningfonds</h3>
        <p>Als het lokaal bestuur of het Vlaams Woningfonds (VWF) de woningen overdraagt aan een woonmaatschappij, is artikel 6.58 van het Besluit Vlaamse Codex Wonen van 2021 van toepassing: de lopende sociale huurovereenkomst wordt overgenomen en er wordt dan stapsgewijze geëvolueerd naar de huurprijsberekening zoals die geldt voor de WM(SHM).</p>
        <p>&#160;</p>
        <p>Als het lokaal bestuur of het VWF de woningen in beheer geeft aan de woonmaatschappij, geldt artikel 7.51, §2  van het Besluit Vlaamse Codex Wonen van 2021, ook dan is er een stapsgewijze evolutie naar de huurprijsberekening zoals die geldt voor de woonmaatschappij (SHM)</p>
    </body>
</html>