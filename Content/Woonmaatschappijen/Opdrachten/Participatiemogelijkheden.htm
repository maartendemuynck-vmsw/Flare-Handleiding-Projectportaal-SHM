<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Participatiemogelijkheden</h2>
        <p>De woonmaatschappij kan rechtstreeks of onrechtstreeks <MadCap:popup><MadCap:popupHead>participeren</MadCap:popupHead><MadCap:popupBody>artikel 4.46/1 Vlaamse Codex Wonen van 2021</MadCap:popupBody></MadCap:popup> in rechtspersonen met activiteiten die gelijkaardig zijn aan hun hoofddoel. De Vlaamse Regering keurt dit goed of bepaalt dit. 

</p>
        <p>&#160;</p>
        <p>De Vlaamse Regering heeft deze bevoegdheid gedegeleerd aan de minster van Wonen. Voor een participatie in een erkende kredietmaatschappij is echter wel <MadCap:popup><MadCap:popupHead>toestemming van de Vlaamse Regering</MadCap:popupHead><MadCap:popupBody>artikel 5.61 Vlaamse Codex Wonen van 2021</MadCap:popupBody></MadCap:popup> nodig. Dit is namelijk niet gedelegeerd aan de minister van Wonen.

</p>
        <p>&#160;</p>
        <p>Het decreet van 9 juli 2021 en besluit van de Vlaamse Regering van 17 december 2021 leggen niet expliciet vast waarin een woonmaatschappij wel of niet mag participeren. De minister van Wonen krijgt dus een ruime bevoegdheid om dit te beoordelen binnen het algemene regelgevend kader.
De voorafgaande goedkeuring is ingeschreven omwille van de risico’s die met het nemen van participaties kunnen gepaard gaan en die het met sociale huisvestingsmiddelen opgebouwde vermogen kunnen aantasten.

</p>
        <p>&#160;</p>
        <p>Het bestuursorgaan van de woonmaatschappij moet over deze participaties rapporteren in het jaarverslag. </p>
        <p>&#160;</p>
        <p>

De woonmaatschappij moet de netto-opbrengst van deze participaties gebruiken voor haar opdrachten. Deze netto-opbrengst bestaat in de eerste plaats eventuele dividenden (eventueel met vrijstelling van roerende voorheffing als een aantal voorwaarden voldaan zijn, waaronder een minimale participatiegraad). Het kan ook een meerwaarde zijn bij de tegeldemaking. Dit laatste hangt af van het statuut van de organisatie waarin de woonmaatschappij participeert. Dit is niet mogelijk bij een vzw of een sociale onderneming. Een participatie in een onderneming waarin zulke meerwaarde kan gerealiseerd worden, is wel mogelijk, op voorwaarde dat de meerwaarde wordt ingezet voor het doel en voorwerp van de woonmaatschappij.

</p>
        <p>&#160;</p>
        <p>Woonmaatschappijen kunnen niet participeren in andere woonmaatschappijen, dit volgt uit de beperking op aandeelhouderschap en uit het principe van de exclusieve bevoegdheidstoebedeling voor de werkingsgebieden. U leest hierover meer bij ‘<a href="../Nieuw opgerichte/Aandeelhouders.htm">aandeelhouders van nieuw opgerichte woonmaatschappijen</a>’ en ‘<a href="../Omgevormde SHM/Aandeelhouders.htm">aandeelhouders van omgevormde woonmaatschappijen</a>’.

</p>
        <p>&#160;</p>
        <p>U kunt participeren in een rechtspersoon met werkelijke of statutaire zetel buiten uw werkingsgebied zonder dat dit per se een verboden werkingsgebiedoverschrijdende activiteit is. Zo’n participaties zijn namelijk toegelaten als dat kan worden ingepast in de voorwaarden voor werkingsgebiedoverschrijdende activiteiten. U leest meer over deze voorwaarden bij ‘werkingsgebiedoverschrijdende activiteiten’ voor <a href="../Nieuw opgerichte/Werkingsgebiedoverschrijdende activiteiten.htm">nieuw opgerichte woonmaatschappijen</a> en voor <a href="../Omgevormde SHM/Werkingsgebiedoverschrijdende activiteiten.htm">woonmaatschappijen die de rechtsopvolger zijn van een bestaande SHM</a>. Voorbeelden hiervan zijn niet-werkingsgebiedgebonden  samenwerkingen zoals de deelname in belangenorganisaties, aankoopcentrales, samenwerkingsakkoorden tussen sociale organisaties en anderen.

</p>
        <p>&#160;</p>
        <p>Opgelet, de participaties mogen de missie en opdrachten die het Vlaams woonbeleid, de Vlaamse Codex Wonen van 2021 en zijn uitvoeringsbesluit, of de statuten van de woonmaatschappijen voorop stellen, niet belemmeren of verhinderen. U moet er ook over waken dat gesubsidieerde geldstromen niet wegvloeien naar andersbestemde of commerciële doelstellingen.

</p>
        <h3 style="text-decoration: underline;">Aanvraagprocedure voor een participatie 
</h3>
        <p>Een woonmaatschappij kan slechts een participatie nemen in een andere rechtspersoon als de minister van Wonen deze goedkeurde. U moet uw aanvraag hiervoor grondig motiveren en indienen met een beveiligde zending bij het agentschap Wonen-Vlaanderen. Mogelijk vraagt Wonen-Vlaanderen u om bijkomende documenten aan te leveren of om te antwoorden op bepaalde vragen. De minister beslist over uw aanvraag binnen de 90 dagen nadat het dossier volledig is. Ontvangt u geen tijdige beslissing, dan mag u uw aanvraag als goedgekeurd beschouwen. </p>
        <p>&#160;</p>
        <p>

De gedetailleerde procedure vindt u onder artikel 4.102/1 Besluit Vlaamse Codex Wonen van 2021.
</p>
    </body>
</html>