<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Participatiemogelijkheden</h2>
        <p>De woonmaatschappij kan, na goedkeuring door of krachtens de Vlaamse Regering rechtstreeks of onrechtstreeks <MadCap:popup><MadCap:popupHead>participeren</MadCap:popupHead><MadCap:popupBody>art. 4.46/1 VCW, zoals verwacht te vervangen door art. 99 ontwerp van decreet houdende wijziging van diverse decreten met betrekking tot wonen</MadCap:popupBody></MadCap:popup> in rechtspersonen waarvan de activiteiten in overeenstemming zijn met hun doel en voorwerp.</p>
        <p>&#160;</p>
        <p>De goedkeuring van de Vlaamse Regering om in andere rechtspersonen te kunnen participeren is nieuw. Deze geldt niet alleen om belangen te nemen in bestaande rechtspersonen, maar ook in geval van de oprichting van een nieuwe rechtspersoon.</p>
        <p>&#160;</p>
        <p>De voorafgaande goedkeuring is ingeschreven omwille van de risico’s die met het nemen van participaties kunnen gepaard gaan en die het met sociale huisvestingsmiddelen opgebouwde vermogen kunnen aantasten.</p>
        <p>&#160;</p>
        <p>Het bestuursorgaan moet over deze participaties rapporteren in het jaarverslag en vermeld hierbij ook de bijdrage hiervan aan de verwezenlijking van haar voorwerp.</p>
        <p>&#160;</p>
        <p>De netto-opbrengst van deze participaties moet worden aangewend in het kader van haar opdrachten. Deze netto-opbrengst zal in de eerste plaats eventuele dividenden betreffen (eventueel met vrijstelling van roerende voorheffing indien een aantal voorwaarden voldaan zijn, waaronder een minimale participatiegraad), maar kan in principe ook een meerwaarde betreffen bij de tegeldemaking. Dit laatste zal afhangen van het statuut van de organisatie waarin de woonmaatschappij een deelneming heeft: bij een vzw of een sociale onderneming is dit uitgesloten, maar een participatie in een onderneming waarin wel zulke meerwaarde kan gerealiseerd worden, is niet uitgesloten.</p>
        <p>&#160;</p>
        <p>Woonmaatschappijen kunnen geen participatie nemen in andere woonmaatschappijen, dit volgt uit de beperking op aandeelhouderschap. Zie ook ‘<a href="../Nieuw opgerichte/Aandeelhouders.htm">aandeelhouders van nieuw opgerichte woonmaatschappijen</a>’ en ‘<a href="../Omgevormde SHM/Aandeelhouders.htm"><a href="../Nieuw opgerichte/Aandeelhouders.htm"><a href="../Nieuw opgerichte/Aandeelhouders.htm">aandeelhouders van omgevormde woonmaatschappijen</a></a></a>’.</p>
        <p>&#160;</p>
        <p>Een participatie kan plaatsvinden in een rechtspersoon met werkelijke of statutaire zetel buiten het werkingsgebied zonder dat dit een verboden werkingsgebiedoverschrijdende activiteit <a href="../Nieuw opgerichte/Werkingsgebiedoverschrijdende activiteiten.htm">betreft</a>. Voorbeelden hiervan kunnen zijn samenwerkingen die niet werkingsgebied gebonden zijn zoals de deelname in belangenorganisaties, aankoopcentrales, samenwerkingsakkoorden tussen sociale organisaties en anderen.</p>
        <p>&#160;</p>
        <p>Het dient onderstreept te worden dat de participaties niet tot een belemmering of verhindering mogen leiden van de missie en opdrachten die het Vlaams woonbeleid, de Vlaamse Codex Wonen en zijn uitvoeringsbesluit, of de statuten van de woonmaatschappijen voorop stellen. Tevens zal erover dienen gewaakt te worden dat gesubsidieerde geldstromen niet wegvloeien naar andersbestemde of commerciële doelstellingen.</p>
    </body>
</html>