<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Erkenning</h2>
        <h3 style="text-decoration: underline;">SHM’s</h3>
        <h4>Tijdelijk behoud van de SHM-erkenning</h4>
        <p>SHM’s kunnen hun erkenning en bijhorende financiering op basis van de geldende erkenningsvoorwaarden behouden tot uiterlijk 31 december 2022 (art. 202, §1 ontwerp van decreet houdende wijziging van diverse decreten met betrekking tot wonen). Voorwaarde hierbij is wel dat ze tot dan ook effectief aan die erkenningsvoorwaarden blijven voldoen.</p>
        <p>&#160;</p>
        <p>Dit geeft u de tijd om u aan te passen aan de nieuwe erkenningsvoorwaarden voor woonmaatschappijen. Uw SHM kan zich in die tijd bijvoorbeeld aanpassen aan de nieuwe voorwaarden en zich laten erkennen als woonmaatschappij, maar u kunt ook fuseren met een andere SHM met de intentie om als woonmaatschappij erkend te worden, of u kunt ook fuseren met een intussen al erkende woonmaatschappij.</p>
        <h4>Definitieve erkenning als woonmaatschappij</h4>
        <p>De Vlaamse Regering bepaalt de procedure die u moet volgen om als woonmaatschappij erkend te kunnen worden (art. 202, §2 ontwerp van decreet houdende wijziging van diverse decreten met betrekking tot wonen).</p>
        <h4>Tijdelijke erkenning als woonmaatschappij</h4>
        <h4>Verlies van erkenning</h4>
        <p>Als uw SHM op 31 december 2022 niet definitief erkend is als woonmaatschappij, en ook niet tijdelijk erkend is als woonmaatschappij, verliest u vanaf 1 januari 2023 van rechtswege uw erkenning.</p>
        <p>&#160;</p>
        <p>De tijdelijk erkende woonmaatschappijen die op 30 juni 2023 niet definitief erkend zijn, verliezen van rechtswege hun tijdelijke erkenning.</p>
        <p>&#160;</p>
        <p>In beide gevallen heeft het verlies van de erkenning tot gevolg dat de SHM van rechtswege ontbonden wordt.</p>
        <p>&#160;</p>
        <p>Na de aanzuivering van het passief van de SHM ontvangen de aandeelhouders maximum de nominale waarde van hun werkelijke gestorte en nog niet terugbetaalde inbreng in het vermogen van de SHM, zoals geboekt op het ogenblik van de inbreng. Het vermogen dat daarna overblijft, gaat over op een of meer woonmaatschappijen die de Vlaamse Regering aanwijst.</p>
        <h3 style="text-decoration: underline;">SVK’s</h3>
        <p>SVK’s kunnen zich niet omzetten naar een woonmaatschappij, omdat de rechtsvorm van de woonmaatschappij te veel verschilt.</p>
        <p>&#160;</p>
        <p>Een werkelijke fusie tussen SVK’s en SHM’s en woonmaatschappijen, waarbij de leden van het SVK aandelen verwerven van de SHM of de woonmaatschappij, is om diezelfde reden niet mogelijk (namelijk te grote verschillen in de rechtsvormen van SVK’s en SHM’s/WM’en).</p>
        <p>&#160;</p>
        <p>Om een woonmaatschappij te vormen, kunnen SVK’s wel hun vermogen overdragen (tegen bezwarende titel of om niet) aan een SHM of woonmatschappij.</p>
        <p>&#160;</p>
        <p>De overdracht om niet is voorzien omdat de waarde van de SVK’s vaak eerder beperkt is, en omdat de leden van de vzw ook vaak geen inbreng hebben gedaan. Er is dan niet meteen een reden om een overdracht van algemeenheid ten bezwarende titel te organiseren. Als leden van een SVK echter wél een inbreng zouden gedaan hebben in de vzw, kunnen zij die inbreng terugnemen (tegen de historische inbrengwaarde). Publieke leden kunnen dit vervolgens eventueel inbrengen in een SHM of woonmaatschappij om aandelen te verwerven. Merk hierbij wel op dat inbrengen in een SHM of woonmaatschappij het akkoord van de betrokken maatschappij  vereisen.</p>
        <p>&#160;</p>
        <p>U leest meer over de mogelijkheden van SVK’s bij de vorming van de woonmaatschappij bij het te doorlopen traject voor <a href="../../Traject SVK vzw/Traject SVK vzw.htm">SVK-vzw’s</a>, het te doorlopen traject voor <a href="../../Welzijnsverenigingen/Trajecten voor SVK-welzijnsverenigingen.htm">SVK-welzijnsverenigingen</a> en het te doorlopen traject voor <a href="../../OCMW/Trajecten voor SVK-OCMW's.htm">SVK-OCMW’s</a> .</p>
        <p>&#160;</p>
        <p>SVK’s kunnen hun erkenning en bijhorende financiering op basis van de geldende erkenningsvoorwaarden behouden tot uiterlijk 30 juni 2023. De is wel dat ze tot dan ook effectief aan die erkenningsvoorwaarden blijven voldoen.</p>
        <p>&#160;</p>
        <p>Vanaf 1 juli 2023 verliest uw SVK van rechtswege uw <MadCap:popup><MadCap:popupHead>erkenning.</MadCap:popupHead><MadCap:popupBody>(art. 202, §6, eerste lid decreet houdende wijziging van diverse decreten met betrekking tot wonen</MadCap:popupBody></MadCap:popup></p>
        <p>&#160;</p>
        <p>Deze datum waarop uw SVK haar erkenning verliest (30 juni 2023), is later dan de datum waarop de SHM’s hun erkenning verliezen (31 december 2022). Wanneer de vorming van een woonmaatschappij vertraging oploopt, kan een SHM een tijdelijke erkenning als woonmaatschappij aanvragen tot uiterlijk 30 juni 2023. Een SVK, dat betrokken is bij de vorming van een woonmaatschappij, kan dat niet. Daarom wordt de datum waarop SVK’s van rechtswege hun erkenning verliezen gelijkgesteld met de datum tot wanneer SHM’s een tijdelijke erkenning kunnen krijgen.</p>
    </body>
</html>