<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Stemrechtverdeling</h2>
        <p>Lokale besturen die in het werkingsgebied van de woonmaatschappij liggen en die aandeelhouder zijn moeten altijd over de meerderheid van de stemrechten verbonden aan de aandelen beschikken. Dit wil zeggen minstens 50% + 1 stem.</p>
        <p>&#160;</p>
        <p>De Vlaamse Regering wil hiermee de gemeenten en OCMW’s  de regie geven over het beleid van de woonmaatschappijen.</p>
        <p>&#160;</p>
        <p>De Vlaamse Regering zal de concrete stemrechtverdeling vastleggen bij de goedkeuring van de werkingsgebieden. Binnen deze controlerende aandeelhoudersgroep van lokale besturen, moet u de onderlinge verdeling van de zeggenschap niet zozeer koppelen aan de (historische) inbreng van die lokale besturen in de woonmaatschappij. U koppelt de zeggenschap wel aan hun respectieve betrokkenheid bij (en relevantie voor) het sociale woonbeleid. In het aan de gemeenten gevraagde advies en voorstel tot samenstelling van het werkingsgebied, zal de Vlaamse Regering ook vragen om een voorstel van deze onderlinge stemverhouding te formuleren.</p>
        <p>&#160;</p>
        <p>De voorgestelde onderlinge stemverhouding moet steunen op <MadCap:popup><MadCap:popupHead>objectieve criteria</MadCap:popupHead><MadCap:popupBody>art. 4.39/2, §2, 2de lid VCW, zoals verwacht in te voegen door art. 80 decreet houdende wijziging van diverse decreten met betrekking tot wonen</MadCap:popupBody></MadCap:popup> die verband houden met het woonbeleid, waaronder minstens het aantal sociale huurwoningen per gemeente en het aantal huishoudens per gemeente. De Vlaamse Regering kan bepalen welk gewicht minimaal aan elk van die objectieve criteria moet worden gegeven.</p>
        <p>&#160;</p>
        <p>Als bij de vaststelling of de latere wijziging van het werkingsgebied een gemeente aan het werkingsgebied wordt toegevoegd zal de onderlinge stemverhouding opnieuw worden bepaald aan de hand van dezelfde objectieve criteria. De betrokken gemeenten kunnen een nieuw voorstel van onderlinge stemverhouding indienen.</p>
        <p>&#160;</p>
        <p>De betrokken gemeenten kunnen ook naast de vaststelling of wijziging van het werkingsgebied een nieuw voorstel indienen, bijvoorbeeld naar aanleiding van gemeenteraadsverkiezingen. Dit  voorstel moet rekening houden met de voornoemde objectieve criteria.</p>
        <p>&#160;</p>
        <p>Voor zover de statuten voorzien in verschillende <MadCap:popup><MadCap:popupHead>soorten van aandelen</MadCap:popupHead><MadCap:popupBody>art.5.48 WVV</MadCap:popupBody></MadCap:popup> die uiteenlopende rechten toekennen aan de aandelen afhankelijk van de hoedanigheid van de aandeelhouder, voorziet artikel 5:102 WVV dat binnen elke soortgroep van aandelen er ingeval van statutenwijzigingen voldaan moet zijn aan de aanwezigheids- en meerderheidsvereiste voor die statutenwijziging binnen elke soortgroep.  Binnen de soortgroep wordt voor de berekening van de stemmen geteld op basis van één stem voor het kleinste onderaandeel.  Deze regeling wordt bij de toetreding van nieuwe gemeenten tot de woonmaatschappij buiten werking gesteld om de vorming van de nieuwe maatschappij – of de nieuwe aandeelhoudersverhoudingen – te faciliteren.</p>
        <p>&#160;</p>
        <p>
            <MadCap:popup>
                <MadCap:popupHead>Private aandeelhouders</MadCap:popupHead>
                <MadCap:popupBody>art. 203, eerste lid, 3° ontwerp van decreet houdende wijziging van diverse decreten met betrekking tot wonen</MadCap:popupBody>
            </MadCap:popup> (andere aandeelhouders dan het Vlaamse Gewest en de provincies, gemeenten en OCMW’s die in het werkingsgebied van de woonmaatschappij liggen) mogen aan de stemming in de algemene vergadering niet deelnemen met meer dan een tiende van het aantal aanwezige of vertegenwoordigde stemmen.</p>
    </body>
</html>