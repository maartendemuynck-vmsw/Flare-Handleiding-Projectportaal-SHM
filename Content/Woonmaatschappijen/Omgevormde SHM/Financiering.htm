<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Financiering</h2>
        <h3 style="text-decoration: underline;">Financiering van de SHM/SVK die tijdelijk haar SHM-/SVK-erkenning behoudt</h3>
        <p>SHM’s kunnen hun erkenning en bijhorende financiering op basis van de geldende erkenningsvoorwaarden behouden tot uiterlijk 31 december 2022 (art. 202, §1 ontwerp van decreet houdende wijziging van diverse decreten met betrekking tot wonen). Voorwaarde hierbij is wel dat ze tot dan ook effectief aan die erkenningsvoorwaarden blijven voldoen.</p>
        <p>&#160;</p>
        <p>SVK’s kunnen hun erkenning en bijhorende financiering op basis van de geldende erkenningsvoorwaarden behouden tot uiterlijk 30 juni 2023 (art. 202, §6 ontwerp van decreet houdende wijziging van diverse decreten met betrekking tot wonen). Voorwaarde hierbij is wel dat ze tot dan ook effectief aan die erkenningsvoorwaarden blijven voldoen.</p>
        <h3 style="text-decoration: underline;">Financiering van de erkende woonmaatschappij</h3>
        <p>De woonmaatschappijen financieren de verrichtingen voor hun opdrachten met betrekking tot de SHM-activiteiten (namelijk deze vermeld in artikel 4.40, 1° tot 3°, 4.42, 4.43 en 4.44 VCW) met leningen die zijn aangegaan bij de VMSW of bij derden.</p>
        <p>&#160;</p>
        <p>Een lening bij derden gebeurt onder de voorwaarden die de Vlaamse Regering bepaalt. De Vlaamse Regering legt de voorwaarden voor de leningen bij de VMSW vast in een algemeen reglement. De woonmaatschappijen kunnen ook hun eigen middelen gebruiken of een projectsubsidie aanvragen (art. 4.48, eerste lid VCW, zoals verwacht te vervangen door art. 114 decreet houdende wijziging van diverse decreten met betrekking tot wonen).</p>
        <p>&#160;</p>
        <p>Als een woonmaatschappij een projectsubsidie (namelijk deze vermeld in boek 5, deel 2, titel 3, hoofdstuk 1, titel 4, hoofdstuk 1, titel 5 en titel 6 VCW) ontvangt, kan de Vlaamse Regering bijzondere regels vaststellen om die subsidie (geheel of gedeeltelijk) te verrekenen in de kostprijs van de woningen of percelen. Die regeling geldt voor het woonproject of de wijk in kwestie of voor (een deel of het geheel van) het woningpatrimonium van de woonmaatschappij (art. 4.48, tweede lid VCW, zoals verwacht te vervangen door art. 114 decreet houdende wijziging van diverse decreten met betrekking tot wonen).</p>
        <p>&#160;</p>
        <p>De Vlaamse Regering kan subsidies verlenen voor de opdrachten voor de SVK-activiteit binnen de woonmaatschappij (namelijk deze vermeld in artikel 4.40, 4°, 5°, 6° VCW). Dit kan ze enkel onder de voorwaarden die ze bepaalt en binnen de perken van de kredieten die daarvoor op de begroting van het Vlaamse Gewest worden ingeschreven. De subsidiëring ten laste van de uitgavenbegroting van het Vlaamse Gewest of de Vlaamse Gemeenschap bedraagt nooit meer dan 100% van de totale kosten (art. 4.48, derde lid VCW, zoals verwacht te vervangen door art. 114 decreet houdende wijziging van diverse decreten met betrekking tot wonen).</p>
        <p>&#160;</p>
        <p>De Vlaamse Regering kan subsidies verlenen zodat woonmaatschappijen op eigen initiatief hun prestaties verbeteren. Dit kan ze wel enkel binnen de perken van de kredieten die daarvoor op de begroting van het Vlaamse Gewest ingeschreven worden. De Vlaamse Regering bepaalt de voorwaarden en de procedure om die subsidie te ontvangen. (Art. 4.49 VCW, zoals verwacht te vervangen door art. 115 decreet houdende wijziging van diverse decreten met betrekking tot wonen)</p>
        <p>&#160;</p>
        <p>De Vlaamse Regering kan de eventuele nadelige financiële gevolgen voor een woonmaatschappij, die het gevolg zijn van een herstructurering in de zin van boek 12 van het WVV, (geheel of gedeeltelijk) compenseren door een subsidie te verlenen. Dit kan ze wel enkel binnen de perken van de kredieten die daarvoor op de begroting van het Vlaamse Gewest ingeschreven worden. Ze kan de kosten die aan de herstructurering verbonden zijn en de bijkomende lasten die het gevolg zijn van de herstructurering subsidiëren. De Vlaamse Regering stelt daarvoor de nadere regels vast. (art. 4.50 VCW, zoals verwacht te vervangen door art. 116 decreet houdende wijziging van diverse decreten met betrekking tot wonen)</p>
    </body>
</html>