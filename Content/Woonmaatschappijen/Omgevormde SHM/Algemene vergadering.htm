<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Algemene vergadering</h2>
        <h3 style="text-decoration: underline;">Algemeen</h3>
        <p>De algemene vergadering van aandeelhouders moet minstens één keer per jaar samenkomen. Ze doet dit in de gemeente, op de dag en het uur dat de statuten bepalen (art. 5:96 WVV). Hierbij moet u er rekening mee houden dat u de jaarvergadering ter goedkeuring van de jaarrekening in elk geval binnen de zes maanden na de afsluitingsdatum van het boekjaar moet houden (art. 3:1 WVV).</p>
        <p>&#160;</p>
        <p>Het bestuursorgaan en, in voorkomend geval, de commissaris, roepen de algemene vergadering bijeen. Deze oproeping vermeldt de agenda met de te behandelen onderwerpen (art. 5:83 WVV).</p>
        <h3 style="text-decoration: underline;">Stemmen</h3>
        <p>Private aandeelhouders (andere aandeelhouders dan het Vlaamse Gewest en de provincies, gemeenten en OCMW’s die in het werkingsgebied van de woonmaatschappij liggen) mogen aan de stemming in de algemene vergadering niet deelnemen met meer dan een tiende van het aantal aanwezige of vertegenwoordigde stemmen (art. 203, eerste lid, 3° decreet houdende wijziging van diverse decreten met betrekking tot wonen).</p>
        <p>&#160;</p>
        <p>Andere aandeelhouders dan gemeenten en OCMW’s die in het werkingsgebied van de woonmaatschappij liggen, mogen samen aan de stemming in de algemene vergadering maar deelnemen met maximaal de stemmen die nodig zijn voor de vereiste meerderheid min één. Dit wil zeggen 50 % - 1 stem (art. 203, eerste lid, 4° decreet houdende wijziging van diverse decreten met betrekking tot wonen).</p>
        <p>&#160;</p>
        <p>U leest hierover meer bij de stemrechtverdeling</p>
        <h3 style="text-decoration: underline;">Verbod op verstrenging</h3>
        <p>Het Wetboek van vennootschappen en verenigingen legt aanwezigheids- en meerderheidsvereisten op voor bepaalde beslissingen van de algemene vergadering. Het is verboden om die vereisten te verstrengen. Afspraken die van dit verbod afwijken, zijn nietig (art. 4.39/3, zoals verwacht in te voegen door art. 81 ontwerp van decreet houdende wijziging van diverse decreten met betrekking tot wonen).</p>
    </body>
</html>