<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Rechtsvorm</h2>
        <p>De woonmaatschappij neemt de rechtsvorm aan van een besloten vennootschap (bv). Het Wetboek van Vennootschappen en Verenigingen is van toepassing op de woonmaatschappijen voor zover daarvan niet wordt afgeweken door of krachtens de Vlaamse Codex Wonen (art. 4.39, eerste lid VCW, zoals verwacht te vervangen door art. 76 decreet houdende wijziging van diverse decreten met betrekking tot wonen).</p>
        <p>&#160;</p>
        <p>In de toekomst wordt er geen erkenning als sociale onderneming opgelegd. Het is dus niet nodig voor de woonmaatschappijen te (blijven) kiezen voor een coöperatieve vennootschapsvorm. De keuze voor de coöperatieve vennootschapsvorm houdt bovendien juridische risico’s in. Het WVV en zijn memorie van toelichting beperken het toepassingsgebied van de coöperatieve vennootschap tot de ‘eigenlijke’ coöperaties met respect van de ICA-beginselen en voorziet in  een nieuwe definitie. De cv is voortaan een zeer specifieke rechtsvorm waarbij, bij niet-naleving van de definitie en de daarin geformuleerde specialiteit, een ontbindingsrisico geldt (artikel 6:127 WVV).</p>
        <p>&#160;</p>
        <p>Bovendien zijn een aantal kenmerken van de woonmaatschappij moeilijk verenigbaar met de ICA-principes, die het toetsingskader vormen bij de keuze voor de cv -rechtsvorm. De federale wetgever behoudt de cv in het WVV voor die vennootschappen die het coöperatief gedachtegoed zoals vervat in de ICA-beginselen uitdragen. Een aantal essentiële organisatiekenmerken van de woonmaatschappijen, zoals de sturing door en het toezicht van de Vlaamse overheid, staan op gespannen voet met de keuze voor de coöperatieve vennootschap als rechtsvorm.</p>
        <p>&#160;</p>
        <p>Om deze redenen en omdat de bv-rechtsvorm toelaat de vennootschap te structureren analoog aan die van de sociale ondernemingen voorziet de Vlaamse overheid dat woonmaatschappijen de vorm van de besloten vennootschap aannemen. Een besloten vennootschap sluit onder het nieuwe recht, het nauwst aan bij de cvba onder het oude recht.</p>
        <p>&#160;</p>
        <p>Alle woonmaatschappijen moeten de vorm van de besloten vennootschap aannemen. Dit omdat we streven naar de vereenvoudiging van het woonlandschap en om te vermijden dat we blijvend werken met twee vennootschapsvormen.</p>
    </body>
</html>