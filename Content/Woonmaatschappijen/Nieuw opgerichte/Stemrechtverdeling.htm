<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Stemrechtverdeling</h2>
        <p>Lokale besturen, die in het werkingsgebied van de woonmaatschappij liggen en die aandeelhouder zijn, moeten altijd over de meerderheid van de stemrechten verbonden aan de aandelen beschikken. Dit wil zeggen minstens 50% + 1 stem.</p>
        <p>&#160;</p>
        <p>De Vlaamse Regering wil hiermee de gemeenten en OCMW’s de regie geven over het beleid van de woonmaatschappijen.</p>
        <p>&#160;</p>
        <p>De Vlaamse Regering zal de concrete <MadCap:popup><MadCap:popupHead>stemverhoudingen</MadCap:popupHead><MadCap:popupBody>zie artikel 4.39/2, §2, tweede lid Vlaamse Codex Wonen van 2021</MadCap:popupBody></MadCap:popup> tussen de lokale besturen uit het werkingsgebied vaststellen. Het is de bedoeling dat de Vlaamse Regering dit beslist kort na de afbakening van de werkingsgebieden. Uiterlijk 13 mei moeten alle gemeenten een advies overgemaakt hebben.  Binnen de controlerende aandeelhoudersgroep die de lokale besturen vormen, moet de onderlinge verdeling van de zeggenschap niet zozeer worden gekoppeld aan de (historische) inbreng van die lokale besturen in de woonmaatschappij, maar wel aan hun respectieve betrokkenheid bij (en relevantie voor) het sociale woonbeleid. In het aan de gemeenten gevraagde advies en <a href="../Werkingsgebieden/Afbakeningsvoorstellen.htm">voorstel tot samenstelling van het werkingsgebied</a>, vroeg de Vlaamse Regering ook om een voorstel van deze onderlinge stemverhouding te formuleren en dit te bezorgen voor 13 mei 2022. De lokale besturen hebben de mogelijkheid om een nieuw of aangepast advies in te dienen voor 13 mei 2022. Een uittreksel van de beslissing van de gemeenteraad volstaat. Lokale besturen die reeds een advies hebben ingediend, moeten dit niet opnieuw indienen. Het volstaat dat zij verwijzen naar het eerder ingediende advies, op voorwaarde dat het voldoet aan de nodige vormvereisten (criteria).</p>
        <p>&#160;</p>
        <p>De voorgestelde onderlinge stemverhouding moet steunen op objectieve criteria die verband houden met het woonbeleid. De Vlaamse Regering zal de stemverhouding vastleggen op basis van minstens de volgende <MadCap:popup><MadCap:popupHead>criteria</MadCap:popupHead><MadCap:popupBody>artikel 4.102/2, §1, eerste lid Besluit Vlaamse Codex Wonen van 2021</MadCap:popupBody></MadCap:popup>:</p>
        <div>
            <ol>
                <li>
                    <p>de verhouding tussen het aantal sociale huurwoningen per gemeente;</p>
                </li>
                <li>
                    <p>de verhouding tussen het aantal huishoudens per gemeente.</p>
                </li>
            </ol>
        </div>
        <p>De Vlaamse Regering kan bij de vastlegging van de stemverhouding ook rekening houden met <MadCap:popup><MadCap:popupHead>andere criteria</MadCap:popupHead><MadCap:popupBody>artikel 4.102/2, §1, tweede lid Besluit Vlaamse Codex Wonen van 2021</MadCap:popupBody></MadCap:popup> (die verband houden met het woonbeleid) die vermeld zijn in een advies van de gemeenteraad van een of meerdere gemeenten uit het werkingsgebied.</p>
        <p>&#160;</p>
        <p>Wanneer een aantal gemeenten uit hetzelfde werkingsgebied geen, of een afwijkend, advies indienen, beslist de Vlaamse Regering op basis van voornoemde objectieve criteria.</p>
        <p>&#160;</p>
        <p>Als bij de vaststelling of de latere wijziging van het werkingsgebied een gemeente aan het werkingsgebied wordt toegevoegd, zal de onderlinge stemverhouding opnieuw worden bepaald aan de hand van dezelfde objectieve criteria. De betrokken gemeenten kunnen een nieuw voorstel van onderlinge stemverhouding indienen, rekening houdend met de voornoemde objectieve criteria.</p>
        <p>&#160;</p>
        <p>De betrokken gemeenten kunnen ook naast de vaststelling of wijziging van het werkingsgebied een nieuw voorstel indienen, bijvoorbeeld naar aanleiding van gemeenteraadsverkiezingen. Dit voorstel moet rekening houden met de voornoemde objectieve criteria.</p>
        <p>&#160;</p>
        <p>In artikel 4.102/3 Besluit Vlaamse Codex Wonen van 2021 staat de procedure waarmee een lokaal bestuur uit het werkingsgebied van de woonmaatschappij een aanvraag kan doen om de stemverhoudingen tussen de lokale besturen uit het werkingsgebied te wijzigen. De minister van Wonen zal deze aanvraag alleen behandelen als een lokaal bestuur het indient binnen het jaar dat volgt op de samenstelling van het bestuursorgaan na de lokale verkiezingen. Het is daarbij belangrijk dat er bij alle lokale besturen uit het werkingsgebied draagvlak is voor de gevraagde wijziging.</p>
        <p>&#160;</p>
        <p>Voor zover de statuten voorzien in verschillende <MadCap:popup><MadCap:popupHead>soorten van aandelen</MadCap:popupHead><MadCap:popupBody>artikel 5:48 Wetboek van vennootschappen en verenigingen</MadCap:popupBody></MadCap:popup> die uiteenlopende rechten toekennen aan de aandelen afhankelijk van de hoedanigheid van de aandeelhouder, voorziet artikel 5:102 Wetboek van vennootschappen en verenigingen dat binnen elke soortgroep van aandelen er ingeval van statutenwijzigingen voldaan moet zijn aan de aanwezigheids- en meerderheidsvereiste voor die statutenwijziging binnen elke soortgroep.  Binnen de soortgroep wordt voor de berekening van de stemmen geteld op basis van één stem voor het kleinste ondereffect.  Deze regeling wordt bij de toetreding van nieuwe gemeenten tot de woonmaatschappij buiten werking gesteld om de vorming van de nieuwe maatschappij – of de nieuwe aandeelhoudersverhoudingen – te faciliteren.</p>
        <h3 style="text-decoration: underline;">Veelgestelde vragen</h3>
        <p><a href="../../Ondersteuning/Veelgestelde vragen.htm#Betrokkenheid_" target="_top">Welke mogelijkheden biedt het decreet om de vertegenwoordiging van de lokale besturen te garanderen binnen de werking van de woonmaatschappij?</a>
        </p>
    </body>
</html>