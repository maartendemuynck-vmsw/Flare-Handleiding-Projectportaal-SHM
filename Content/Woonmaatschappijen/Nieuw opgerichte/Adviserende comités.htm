<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Adviserende comités</h2>
        <p>Het bestuursorgaan of het dagelijks bestuur kan comités oprichten waarvan de leden niet noodzakelijk deel uitmaken van het bestuursorgaan of het dagelijks bestuur. De comités staan de bestuursorganen bij in de uitvoering van hun taken (art. 4.39/5, §6 VCW, zoals verwacht in te voegen door art. 84 decreet houdende wijziging van diverse decreten met betrekking tot wonen).</p>
        <p>&#160;</p>
        <p>De klassieke comités uit het WVV zoals een auditcomité behoren daarbij tot de mogelijkheden, maar ook comités met andere specifieke taken, zoals woningen toewijzen of opdrachten aanbesteden zijn mogelijk.</p>
        <p>&#160;</p>
        <p>U kunt comités oprichten in functie van een inhoudelijke of gebiedgebonden nood. Dit kan gaan om comités bedoeld om lokale besturen uit grote werkingsgebieden voldoende te betrekken in de strategische en operationele keuzes van de woonmaatschappij. Deze comités vallen altijd onder verantwoordelijkheid van het bestuursorgaan (en/of het dagelijks bestuur) dat ook bijzondere volmachten kan verlenen.</p>
        <p>&#160;</p>
        <p>Het bestuursorgaan of orgaan van dagelijks bestuur omschrijft de samenstelling van de comités, hun opdracht en de wijze van besluitvorming.</p>
        <p>&#160;</p>
        <p>De opgerichte comités kunnen verder gaan dan een louter adviserende functie. Het bestuursorgaan bepaalt in welke mate het betrokken comité beslissings- en vertegenwoordigingsbevoegdheid krijgt, maar steeds onder de eindverantwoordelijkheid van het bestuursorgaan.</p>
        <p>&#160;</p>
        <p>Opnieuw is hier de regel dat enkel de leden van het bestuursorgaan bezoldigde mandaten kunnen opnemen (art. 4.39/5, §7, 1ste lid VCW, zoals verwacht in te voegen door art. 84 decreet houdende wijziging van diverse decreten met betrekking tot wonen). Alle andere personen kunnen geen bezoldiging krijgen voor een eventueel mandaat dat ze in gelijk welke beraadslagende vergadering van de woonmaatschappij opnemen. Met beraadslagende vergadering bedoelen we,  naar analogie met de definitie in het Besluit Vlaamse Codex Wonen, elke samenkomst van een orgaan van de woonmaatschappij, waarbij beslissingen genomen worden die het dagelijks bestuur of het bestuursorgaan al dan niet achteraf overeenkomstig het huishoudelijk reglement bekrachtigt en waarvan een verslag wordt opgesteld.</p>
        <p>&#160;</p>
        <p>De Vlaamse Regering kan de bevoegdheden en samenstelling van de comités nader regelen (art. 4.39/5, §7, 3de lid VCW, zoals verwacht in te voegen door art. 84 decreet houdende wijziging van diverse decreten met betrekking tot wonen).</p>
    </body>
</html>