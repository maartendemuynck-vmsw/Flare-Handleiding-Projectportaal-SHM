<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h3 style="text-decoration: underline;">Algemene vergadering</h3>
        <h4>Algemeen</h4>
        <p>De algemene vergadering van aandeelhouders moet minstens één keer per jaar samenkomen. Ze doet dit in de gemeente, op de dag en het uur dat de statuten bepalen (art. 5:96 WVV).</p>
        <p>&#160;</p>
        <p>Hierbij moet u er wel rekening mee houden dat u de jaarvergadering ter goedkeuring van de jaarrekening in elk geval binnen de zes maanden na de afsluitingsdatum van het boekjaar moet houden (art. 3:1 WVV).</p>
        <p>&#160;</p>
        <p>Het bestuursorgaan en, in voorkomend geval, de commissaris, roepen de algemene vergadering bijeen. Deze oproeping vermeldt de agenda met de te behandelen onderwerpen (art. 5:83 WVV).</p>
        <h4>Stemmen</h4>
        <p>De gemeenten en OCMW’s die in het werkingsgebied van de woonmaatschappij liggen en die aandeelhouder zijn van de woonmaatschappij moeten samen altijd over de meerderheid van de stemrechten verbonden aan de aandelen beschikken. Dit wil zeggen minstens 50% + 1 stem (art. 4.39/2, §2, eerste lid VCW, zoals verwacht in te voegen door art. 80 ontwerp van decreet houdende wijziging van diverse decreten met betrekking tot wonen). U leest hierover meer bij de stemrechtverdeling.</p>
        <h4>Verbod op verstrenging</h4>
        <p>Het Wetboek van vennootschappen en verenigingen legt aanwezigheids- en meerderheidsvereisten op voor bepaalde beslissingen van de algemene vergadering. Het is verboden om die vereisten te verstrengen. Afspraken die van dit verbod afwijken, zijn nietig (art. 4.39/3, zoals verwacht in te voegen door art. 81 ontwerp van decreet houdende wijziging van diverse decreten met betrekking tot wonen).</p>
    </body>
</html>