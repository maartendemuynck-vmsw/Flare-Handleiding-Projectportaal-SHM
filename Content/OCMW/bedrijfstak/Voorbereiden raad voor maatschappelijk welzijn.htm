<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>De raad voor maatschappelijk welzijn van het overdragende OCMW voorbereiden</h2>
        <p>De raad voor maatschappelijk welzijn van het overdragende OCMW zal worden gevraagd om de overdracht van de bedrijfstak goed te keuren. Deze raad voor maatschappelijk welzijn dient niet noodzakelijk in aanwezigheid van een notaris plaats te vinden.</p>
        <p>&#160;</p>
        <p>In de mate dat eveneens de statuten van de overnemende maatschappij zouden worden gewijzigd, zal ook een buitengewone algemene vergadering van de overnemende maatschappij dienen te worden georganiseerd. Dat zal bijvoorbeeld het geval zijn in geval van de overdracht om niet, om de onbeschikbare reserverekening tot uiting te brengen in de statuten. U leest er hier meer over. De algemene vergadering moet in dat geval plaatsvinden in aanwezigheid van een notaris, met naleving van de toepasselijke formaliteiten en verslagplichten die daar eventueel aan gekoppeld zijn.  Vergeet uw statutenwijziging ook niet vooraf ter goedkeuring voor te leggen aan de Minister bevoegd voor Wonen.</p>
        <p>&#160;</p>
        <p><i>Opmerking: De uitvoeringsregels voor woonmaatschappijen zijn nog niet bekend. Het draaiboek zal op dit punt in voorkomend geval later worden aangevuld.</i>
        </p>
        <p>&#160;</p>
        <p> We raden aan om de leden van de raad voor maatschappelijk welzijn zes weken voor de vergadering van de raad van maatschappelijk welzijn uit te nodigen. Er moet namelijk voldoende tijd zijn voor de besluitvorming van de publieke leden. U stuurt de uitnodiging ook naar de toezichthouder.</p>
        <h3 style="text-decoration: underline;"><span class="endRange">Informeer de leden van de raad voor maatschappelijk welzijn of aandeelhouders transparant</span>
        </h3>
        <p>Op de raad voor maatschappelijk welzijn van het overdragende OCMW moet u rekening houden met de aanwezigheids- en beslissingsmeerderheden zoals opgenomen in het decreet over het lokaal bestuur. U leest dit hier.</p>
        <p>&#160;</p>
        <p>Indien de overdracht van bedrijfstak gepaard gaat met de erkenning van een overnemende maatschappij als woonmaatschappij, hou er dan rekening mee dat de (stem)rechten van de aandeelhouders met het oog op de vorming van de woonmaatschappijen aanzienlijk kunnen wijzigen. U leest hier meer over de (rechten van) aandeelhouders van een SHM die zich omvormt tot woonmaatschappij.</p>
        <p>&#160;</p>
        <p>Informeer tijdig en transparant de leden van de raad voor maatschappelijk welzijn over de beweegredenen van de overdracht van bedrijfstak en probeer via transparante communicatie een draagvlak voor de overdracht van bedrijfstak te creëren. Beperk u dus niet tot de wettelijke verplichting om hen inzage in de documenten te geven vooraf aan de raad voor maatschappelijk welzijn. U leest hier meer over de documenten die u moet meesturen met de oproeping voor de vergadering van de raad voor maatschappelijk welzijn of moet laten inkijken.</p>
        <h4>Wat als er veel tijd ligt tussen het voorstel van overdracht en de raad voor maatschappelijk welzijn?</h4>
        <p>De voorbereiding van de raad voor maatschappelijk welzijn kan veel tijd vragen. Dus het kan zijn dat er tussen het voorstel van overdracht en de raad voor maatschappelijk welzijn al heel wat tijd verliep.</p>
        <p>&#160;</p>
        <p>Informeer daarom de leden van de raad voor maatschappelijk welzijn tussentijds over bepaalde veranderingen.</p>
        <h3 style="text-decoration: underline;">De oproeping en de agenda</h3>
        <p>De oproeping voor de raad voor maatschappelijk welzijn van het overdragende OCMW vermeldt de agenda, de datum, plaats en uur.</p>
        <p>&#160;</p>
        <p>Hieronder vindt u de opsomming van de agendapunten die opgenomen worden in de agenda van het overdragende OCMW. U kunt deze eventueel nog aanvullen met lokale punten.</p>
        <ul>
            <li>
                <p>kennisname en bespreking van het voorstel van overdracht</p>
                <p>&#160;</p>
            </li>
            <li>
                <p>goedkeuring van het besluit tot overdracht van bedrijfstak waarbij het overdragende OCMW een deel van haar vermogen (inclusief alle daaraan verbonden activa en passiva, rechten en verplichtingen) overdraagt aan de overnemende maatschappij volgens de modaliteiten en tegen de voorwaarden bepaald in het voorstel tot overdracht</p>
                <p>&#160;</p>
            </li>
            <li>
                <p>machtiging aan het vast bureau om de notariële overdrachtsakte te ondertekenen</p>
            </li>
        </ul>
        <p>Enkel indien de overnemende maatschappij haar statuten naar aanleiding van de overdracht van bedrijfstak zou aanpassen, is een buitengewone algemene vergadering vereist van de overnemende maatschappij met als agendapunt de wijziging en de coördinatie van de statuten.</p>
        <p>&#160;</p>
        <p>Indien de overnemende maatschappij zich meteen wenst om te vormen tot woonmaatschappij, neemt u in voorkomend geval de agendapunten op die verband houden met de omzetting tot woonmaatschappij en de erkenning van de overnemende maatschappij tot woonmaatschappij (opmerking: De regels voor woonmaatschappijen zijn nog niet bekend. Het draaiboek zal op dit punt later worden aangevuld).</p>
        <h4>Documenten mee versturen of laten inkijken?</h4>
        <p>De volgende documenten worden ten minste één maand voor de raad voor maatschappelijk welzijn samen met de agenda aan de leden van de raad voor maatschappelijk welzijn toegezonden:</p>
        <ul>
            <li>
                <p>het voorstel van overdracht van bedrijfstak (waaraan een staat van activa en passiva wordt gehecht, indien van toepassing)</p>
            </li>
        </ul>
        <p><b>Voor SHM-NV’s en SHM-BV’s</b>: Een kopie van het voorstel van overdracht van algemeenheid en van het bijzonder schriftelijk verslag van de raad van bestuur wordt ten minste één maand voor de algemene vergadering toegezonden aan de aandeelhouders.</p>
    </body>
</html>