<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2><a name="top"></a>Overdracht van bedrijfstak door SVK’s aan SHM’s of WM’en</h2>
        <h3 style="text-decoration: underline;">Voorafgaandelijke opmerkingen</h3>
        <p>Dit hoofdstuk behandelt de overdracht van bedrijfstak door SVK’s die zijn opgericht in de schoot van een gemeente of OCMW.</p>
        <p>&#160;</p>
        <p>Merk hierbij op dat een OCMW geen raad van bestuur en algemene vergadering heeft, maar wel een vast bureau en een raad voor maatschappelijk welzijn. Wat betreft de wisselwerking tussen het vast bureau en de raad voor maatschappelijk welzijn van een OCMW, wijzen we voorafgaandelijk nog op het volgende:</p>
        <blockquote>
            <p>Artikel 84 van het decreet over het lokaal bestuur bepaalt dat het vast bureau de besluiten van de raad voor maatschappelijk welzijn uitvoert en voorbereidt.</p>
            <p>&#160;</p>
            <p>De uiteindelijke beslissing over de overdracht moet genomen worden door de raad voor maatschappelijk welzijn. De raad voor maatschappelijk welzijn heeft namelijk de volheid van bevoegdheid in een OCMW, en is bevoegd voor de beslissingen in verband met de verzelfstandigings- of samenwerkingsvormen en de deelname aan andere rechtspersonen.</p>
            <p>&#160;</p>
            <p>Het vast bureau doet enkel het voorbereidend werk; zoals onder andere het opstellen en goedkeuren van het voorstel tot overdrachten het goedkeuren van de oproeping en agenda van de raad voor maatschappelijk welzijn. Het is vervolgens de raad voor maatschappelijk welzijn die effectief over de overdracht zal beslissen.</p>
        </blockquote>
        <p>Merk ook op dat, hoewel de meeste van deze SVK’s in een OCMW zijn ingekanteld, er ook één SVK is dat in een gemeente is ingekanteld. Wat betreft het SVK dat in een gemeente is ingekanteld, dient in onderstaande “OCMW” gelezen te worden als “gemeente”, dient “het vast bureau” gelezen te worden als “het college van burgemeester en schepenen”, en dient “de raad voor maatschappelijk welzijn” gelezen te worden als “de gemeenteraad”.</p>
        <p>&#160;</p>
        <p><a href="#top">Top</a>
        </p>
        <h3 style="text-decoration: underline;">Algemeen</h3>
        <p>Een overdracht van bedrijfstak is een rechtshandeling waarbij een OCMW een bedrijfstak en de daaraan verbonden activa en passiva (rechten en verplichtingen) zonder ontbinding overdraagt aan een andere reeds bestaande of nieuwe maatschappij (SHM of woonmaatschappij). In het kader van de verrichting worden geen nieuwe aandelen uitgegeven in de ontvangende maatschappij. Deze overdracht kan ten bezwarende titel zijn (bv. betaling van een prijs in geld) of om niet.</p>
        <blockquote>
            <p>Een bedrijfstak is een geheel dat op technisch en organisatorisch gebied een autonome activiteit uitoefent en op eigen kracht kan werken. Hierbij is het belangrijk dat u de volledige bedrijfstak en alle daaraan verbonden activa en passiva overdraagt. De partijen hebben niet de mogelijkheid om enkel een selectie van de aan de bedrijfstak verbonden activa en passiva over te dragen.</p>
            <p>&#160;</p>
            <p>In de praktijk zal het voor de overdragende SVK’s belangrijk zijn dat zij alle activa, passiva en overeenkomsten die exclusief betrekking hebben op de activiteiten van het werkingsgebied die worden afgesplitst, mee overdragen naar de overnemende maatschappijen en dat de overgedragen activiteit op een autonome wijze kan worden verdergezet na de overdracht.</p>
            <p>&#160;</p>
            <p>Let op: het loutere feit dat de activiteiten gebundeld zijn per werkingsgebied, betekent niet automatisch dat er sprake is van een bedrijfstak. Indien er twijfel is, zullen voor de individuele actief-en passiefelementen van de bedrijfstak de individuele overdrachtsformaliteiten dienen te worden nageleefd. U leest hier meer over de individuele overdrachten.</p>
        </blockquote>
        <p>Indien de overdracht gebeurt ten bezwarende titel zal bovendien de verkrijgende maatschappij de koopprijs moeten zien te financieren. U leest hier meer over de vaststelling van de prijs bij een overdracht ten bezwarende titel. De eventuele overdracht om niet zal vanuit het overdragende OCMW moeten kunnen verantwoord worden vanuit het vennootschapsbelang.</p>
        <p>&#160;</p>
        <p>Merk op dat in beginsel geen (buitengewone) algemene vergaderingen vereist zijn voor een overdracht van bedrijfstak indien de overdracht plaatsvindt ten bezwarende titel. Indien u tegelijk met de overdracht, de statuten van één van de maatschappijen zou willen wijzigen of die omzetten en laten erkennen als woonmaatschappij, zal u dat bijkomend moeten organiseren. Dat zal bijvoorbeeld het geval zijn voor de overdrachten om niet, om de onbeschikbare reserverekening tot uitdrukking te brengen. U leest er hier meer over. Let op: in een OCMW is het zo dat de uiteindelijke beslissing over de overdracht van bedrijfstak genomen moet worden door de raad voor maatschappelijk welzijn. Deze beslissing kan niet door het vast bureau worden genomen. U leest hier meer over de wisselwerking tussen het vast bureau en de raad voor maatschappelijk welzijn in een OCMW.</p>
        <p>&#160;</p>
        <p>In het kader van de vorming van de woonmaatschappijen is een overdracht van bedrijfstak mogelijk van een SVK-OCMW aan een SHM, een bestaande of nieuw opgerichte woonmaatschappij. In het draaiboek zal daarom verder van ‘maatschappij’ worden gesproken, en in voorkomend geval, waar relevant het onderscheid worden gemaakt tussen SHM’s en woonmaatschappijen.</p>
        <p>&#160;</p>
        <p><i>Opmerking: Voor zover bepaalde procedurestappen en de timing voor overdrachten waar een woonmaatschappij bij betrokken is, afhangt een uitvoeringsbesluit, zal het draaiboek op dit punt worden aangevuld wanneer het uitvoeringsbesluit beschikbaar is.</i>
        </p>
        <p>&#160;</p>
        <p>Een overdracht van bedrijfstak die onderworpen wordt aan de regels van de inbreng van bedrijfstak uit het Wetboek van Vennootschappen en Verenigingen, verloopt volgens de <MadCap:popup><MadCap:popupHead>procedurestappen en de timing</MadCap:popupHead><MadCap:popupBody>artikel 12:1 §1, tweede lid, artikel 12:103 en artikel 12:92 e.v. WVV</MadCap:popupBody></MadCap:popup> beschreven in Boek 12 van het WVV.</p>
        <p>&#160;</p>
        <p>Op basis van het decreet over het lokaal bestuur is het voor publieke rechtspersonen niet mogelijk om een bedrijfstak over te dragen naar een private vennootschap. Het ontwerp van decreet houdende wijziging van diverse decreten met betrekking tot wonen voorziet hieromtrent een afwijkende bepaling waardoor SVK’s die zijn opgericht in de schoot van een gemeente of OCMW in het kader van de totstandkoming van woonmaatschappijen wel een overdracht van bedrijfstak kunnen realiseren. SVK’s die zijn opgericht in de schoot van een gemeente of OCMW kunnen namelijk hun activiteiten en vemogensbestanddelen in het kader van de sociale verhuur om niet of ten bezwarende titel als bedrijfstak overdragen aan een woonmaatschappij die bevoegd is voor het werkingsgebied (art. 213 ontwerp van decreet houdende wijziging van diverse decreten met betrekking tot wonen).</p>
        <p>&#160;</p>
        <p><a href="#top">Top</a>
        </p>
        <p>&#160;</p>
        <p>Hierna vindt u een opsomming van de diverse stappen:</p>
        <ul>
            <li>
                <p>Toepassingsgebied</p>
            </li>
            <li>
                <p>Vaststelling van de prijs</p>
            </li>
            <li>
                <p>Voorbereiden vast bureau en raad van bestuur</p>
            </li>
            <li>
                <p>Bijeenkomsten vast bureau en raad van bestuur</p>
            </li>
            <li>
                <p>Neerlegging en bekendmaking</p>
            </li>
            <li>
                <p>Personeelszaken</p>
            </li>
            <li>
                <p>Voorbereiden raad voor maatschappelijk welzijn</p>
            </li>
            <li>
                <p>Raad voor maatschappelijk welzijn</p>
            </li>
            <li>
                <p>(Tweede) raad van bestuur</p>
            </li>
            <li>
                <p>Notariële overdrachtsakte</p>
            </li>
            <li>
                <p>Informeer tijdig de toezichthouder</p>
            </li>
            <li>
                <p>Inwerkingtreding</p>
            </li>
            <li>
                <p>Nettoactief onbeschikbare reseverekening</p>
            </li>
            <li>
                <p>Tegenwerpbaarheid</p>
            </li>
            <li>
                <p>Rechtsgevolgen</p>
            </li>
            <li>
                <p>Gevolgen voor lopende overeenkomsten</p>
            </li>
        </ul>
        <p>&#160;</p>
    </body>
</html>