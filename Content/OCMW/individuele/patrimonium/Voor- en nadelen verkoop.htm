<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Voor- en nadelen </h2>
        <p>De kopende maatschappij wordt eigenaar van het goed. Hierdoor verkrijgt de koper de volle rechten van gebruik en ontwikkeling op het onroerend goed. De koper treedt in alle rechten en plichten van de verkoper. De kwalitatieve rechten (bv. rechten tegen aannemer of architect, of tegen de rechtsvoorganger van het SVK) gaan van rechtswege over op de koper.</p>
        <p>&#160;</p>
        <p>De kopende maatschappij betaalt een bepaalde prijs aan het verkopende SVK voor het onroerend goed.</p>
        <p>&#160;</p>
        <p>Het SVK moet als verkoper een goed leveren in overeenstemming met de overeenkomst. U leest hier meer over bij de kenmerken van de verkoop. Er kan sprake zijn van een niet-conforme levering wanneer het geleverd onroerend goed niet de hoedanigheden en kenmerken heeft die in de overeenkomst waren gespecificeerd. Er kan er ook sprake zijn van gebreken in de geleverde zaak. Dit wil zeggen dat het goed gebreken vertoont waardoor het mogelijks niet of ontoereikend geschikt is voor het gebruik waartoe de koper het had bestemd. In dat geval is de verkoper aansprakelijk.</p>
        <p>&#160;</p>
        <p>Het overdragende SVK staat niet in voor de gebreken die zichtbaar zijn en de koper (dus) aanvaard heeft. Het overdragende SVK staat wel in, volgens het gemeenrecht, , voor verborgen gebreken, zelfs wanneer hij deze niet kende. Het is mogelijk hier contractueel van af te wijken en te bepalen dat de verkoper enkel instaat voor de gebreken waarvan hij zelf kennis had. In geval van verborgen gebreken kan de koper recht hebben op ontbinding of prijsvermindering.</p>
        <p>&#160;</p>
        <p>Het is de bedoeling dat op dat ogenblik alle lopende huurovereenkomsten mee overgaan. Hierover leest u meer informatie bij de overdracht van sociale woninghuurovereenkomsten.</p>
        <p>&#160;</p>
        <p>Er is één <MadCap:popup><MadCap:popupHead>nietigheidsgrond</MadCap:popupHead><MadCap:popupBody>art. 1674 oud BW</MadCap:popupBody></MadCap:popup> specifiek op de koop van onroerend goed van toepassing, met name de benadeling. Dit is een grond tot vernietiging waar de verkoper zich op kan beroepen als de benadeling bij de bepaling van de prijs 7/12e overtreft. Om deze regel toe te passen, moet u het onroerend goed laten schatten in de staat waarin het goed verkeerde ten tijde van de koop. De schatting gebeurt naar de objectieve marktwaarde. De verkoper kan deze vordering kan tot 2 jaar na het sluiten van de authentieke akte instellen. Deze bepaling beschermt enkel de verkoper. Er bestaat geen wettelijke nietigheidsgrond voor de koper die meent te veel betaald te hebben, tenzij hij zich kan beroepen op gekwalificeerde benadeling (wat betekent dat hij kan aantonen dat er een manifest onevenwicht is dat zijn grondslag vindt in het misbruik dat gemaakt wordt van de zwakkere positie van één van de partijen).</p>
        <p>&#160;</p>
        <p>Partijen kunnen volgende clausule in de verkoopovereenkomst en -akte toevoegen om te duiden hoe ze aan prijsvorming gedaan hebben:</p>
        <blockquote>
            <p>“De prijs is bepaald mede in functie van de venale waarde van het goed, waarin de lasten die mee overgaan en de huidige staat van het goed mee in rekening zijn gebracht”.</p>
        </blockquote>
        <p>Dergelijke clausule kan echter de nietigheidsgrond niet uitsluiten, aangezien u hiervan contractueel niet kunt afwijken.</p>
    </body>
</html>