<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2><a name="Blauwdruk"></a>Maak een blauwdruk van de Woonmaatschappij</h2>
        <p>Voor de woonmaatschappij vorm kan krijgen, is het belangrijk een missie en  ambities voor de nieuwe woonmaatschappij uiteen te zetten. Om deze daarna te realiseren kan u een blauwdruk  van de woonmaatschappij uitwerken. Wat is de best mogelijke organisatie  om deze doelstellingen te realiseren? Dit kan via een omgevings- of SWOT-analyse. Breng hiervoor elke SHM en/of SVK in kaart via een goede en eerlijke analyse.</p>
        <ul>
            <li>
                <p>Gebruik hiervoor maximaal objectiveerbare cijfers, bijvoorbeeld cijfers over (de toestand van) het patrimonium, cijfers over de ingehuurde en vervolgens onderverhuurde woningen, aantal herstellingen die (onder)huurders aanvroegen, aantal uitgevoerde herstellingen, financiële data, leegstand (hoeveel? waar? hoelang? reden?), hoeveel onverhuurbare woningen met ligging en reden, …</p>
                <p>&#160;</p>
            </li>
            <li>
                <p>Vermeld specifieke aandachtspunten binnen de huidige werkgebieden die onder het nieuwe werkingsgebied van de woonmaatschappij vallen.</p>
            </li>
        </ul>
        <p>Formuleer hierna doelstellingen voor de woonmaatschappij. Maak een beleidsplan op voor bijvoorbeeld vijf jaar met duidelijke strategische en operationele doelstellingen. U kunt uw doelstellingen deels baseren op het prestatiehandboek voor SHM’s. Leg vast welke resultaten u wilt realiseren en leg de rapporteringswijze vast. De krachtlijnen uit deze blauwdruk  en de vooropgestelde doelstellingen zijn nadien ook een handige houvast voor iedereen die meewerkt aan de reorganisatie.</p>
        <p>&#160;</p>
        <p>Zoek ook een nieuwe naam voor de woonmaatschappij. Een nieuwe naam is erg belangrijk: het onderstreept dat er een woonmaatschappij komt, waaronder iedereen zijn schouders kan zetten (los van de oorspronkelijke SHM's en SVK's)</p>
        <p>&#160;</p>
        <p>Betrek het personeel bij heel deze oefening. U kunt dit bijvoorbeeld meenemen in de opdracht van de thematische werkgroepen. Verder in het draaiboek leest u meer over de <a href="Thematische werkgroepen.htm">thematische werkgroepen</a>.</p>
    </body>
</html>