<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h3>VMSW</h3>
        <p>De Vlaamse Maatschappij voor Sociaal Wonen (VMSW) is een publiekrechtelijk vormgegeven extern verzelfstandigd agentschap. De VMSW heeft rechtspersoonlijkheid en heeft, zonder haar burgerlijk karakter te verliezen, de vorm van een naamloze vennootschap (artikel 4.7 Vlaamse Codex Wonen).</p>
        <p>&#160;</p>
        <p>De VMSW heeft als opdracht (artikel 4.17 Vlaamse Codex Wonen):</p>
        <dl>
            <dt>1°	bijzondere sociale leningen toe te staan voor de verwerving en realisatie van sociale koopwoningen en van andere woningen, en voor de renovatie, de verbetering of de aanpassing van woningen;</dt>
            <dt>2°	te zorgen voor het beheer van de financiële middelen van de sociale huisvestingsmaatschappijen die niet noodzakelijk zijn voor hun dagelijkse werking, overeenkomstig een regeling die de Vlaamse Regering vaststelt na overleg met de VMSW en de sociale huisvestingsmaatschappijen;</dt>
            <dt>3°	te zorgen voor het beheer van het solidariteitsfonds, vermeld in artikel 4.49;</dt>
            <dt>4°	wooninfrastructuur aan te leggen als vermeld in artikel 5.23;</dt>
            <dt>5°	zelf woonprojecten te realiseren die hetzij vernieuwend of experimenteel zijn, hetzij noodzakelijk zijn ter uitvoering van het investeringsprogramma, vermeld in artikel 2.22, bij gebrek aan initiatieven van actoren als vermeld in artikel 4.13, §1, eerste lid of van initiatiefnemers als vermeld in artikel 5.29;</dt>
            <dt>6°	grondbeleidsmaatregelen uit te voeren die noodzakelijk worden geacht om in de door de Vlaamse Regering te bepalen gebieden een hoogwaardige woonkwaliteit te behouden of te bevorderen;</dt>
            <dt>7°	periodiek oproepen lanceren bij private actoren om projectvoorstellen in te dienen voor de verwezenlijking van sociale huurwoningen of sociale koopwoningen overeenkomstig de voor de sociale huisvestingsmaatschappijen geldende prijs- en kwaliteitsnormen;</dt>
            <dt>8°	de conformiteit met de voor de sociale huisvestingsmaatschappijen geldende prijs- en kwaliteitsnormen beoordelen van woningen die door private actoren worden opgericht in het kader van een koop-verkoopovereenkomst met een sociale huisvestingsmaatschappij, die de woningen na de overname zal verhuren als sociale huurwoningen of overdragen als sociale koopwoningen;</dt>
            <dt>9°	te zorgen voor de opbouw en het beheer van een databank met informatie over de prestaties van de sociale woonorganisaties en andere door de Vlaamse Regering erkende instanties;</dt>
            <dt>10°	aanspreekpunt te zijn voor verhuurders en voor kandidaat-verhuurders als ze woningen verhuren of willen verhuren aan een sociaal verhuurkantoor dat conform artikel 4.54 erkend is als huurdienst;</dt>
            <dt>11°	overleg te organiseren met sociale verhuurkantoren en met sociale huisvestingsmaatschappijen met het oog op inspraak van respectievelijk de sociale verhuurkantoren en de sociale huisvestingsmaatschappijen in de werking van de VMSW.</dt>
        </dl>
        <p>&#160;</p>
        <p>De VMSW heeft ook sociale huurwoningen in eigendom. Momenteel heeft ze er enkel nog in Wachtebeke. Deze woningen worden beheerd door SHM Volkshaard. De sociale huurwoningen die de VMSW voordien elders in eigendom had, werden de voorbije jaren reeds systematisch verkocht aan de SHM’s. Ook wat betreft de woningen in Wachtebeke is het de bedoeling om ze over te dragen. Bij de opmaak van dit draaiboek is het dossier van de verkoop van het VMSW-patrimonium in Wachtebeke lopende.</p>
    </body>
</html>