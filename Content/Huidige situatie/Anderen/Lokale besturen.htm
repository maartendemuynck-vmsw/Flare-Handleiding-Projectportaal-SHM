<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Lokale besturen: OCMW's en gemeenten</h2>
        <p>Naast de bovenvermelde sociale woonactoren, verhuren ook lokale besturen (de gemeenten en de OCMW’s) sociale woningen.</p>
        <p>&#160;</p>
        <p>Sociale woningen of kavels bouwen, verhuren of verkopen, is geen kernactiviteit van de lokale besturen. De bovenvermelde actoren (SHM’s en SVK’s) hebben daarin meer ervaring en knowhow. Dit sluit echter niet uit dat de lokale besturen nog altijd zelf sociale huur, sociale koop of sociale kavels kunnen realiseren.</p>
        <p>&#160;</p>
        <h3 style="text-decoration: underline;">Vrijwillige toepassing van het sociale huurstelsel door lokale besturen en het VWF</h3>
        <p>Lokale besturen en het Vlaams Woningfonds kunnen sinds 2012 op vrijwillige basis huurwoningen die ze tot dan privé verhuren, onder het sociale huurstelsel brengen en deze verhuren volgens het vroegere Kaderbesluit Sociale Huur (sinds 1 januari 2021 opgenomen in Boek 6 van het Besluit Vlaamse Codex Wonen). Concreet houdt deze vrijwillige toepassing van Boek 6 van het Besluit Vlaamse Codex Wonen in dat niet-sociale huurwoningen verhuurd worden alsof het sociale huurwoningen van dezelfde verhuurder zijn. Dit betekent dat de bepalingen van Boek 6 Vlaamse Codex Wonen en Boek 6 Besluit Vlaamse Codex wonen van toepassing zijn.</p>
        <p>&#160;</p>
        <p>Het grote voordeel hiervan is dat deze woningen beschouwd worden als sociaal woonaanbod in de zin van het vroegere decreet Grond- en Pandenbeleid (sinds 1 januari 2021 opgenomen in de Vlaamse Codex Wonen) en dus meetellen voor het bindend sociaal objectief dat een gemeente moet behalen.</p>
        <p>&#160;</p>
        <h3 style="text-decoration: underline;">Vrijwillige toepassing van het sociale huurstelsel gecombineerd met een beheer door een SHM</h3>
        <p>Lokale besturen kunnen hun huurpatrimonium (geheel of gedeeltelijk) door een SHM laten beheren. Dat kunnen ze voor woningen die ze al verhuren volgens Boek 6 Besluit Vlaamse Codex Wonen en voor woningen waarop ze vrijwillig Boek 6 Besluit Vlaamse Codex Wonen toepassen. Concreet houdt deze vrijwillige toepassing van Boek 6 van het Besluit Vlaamse Codex Wonen, gecombineerd met het in beheer geven aan een SHM, in dat niet-sociale huurwoningen verhuurd worden alsof het sociale huurwoningen van dezelfde verhuurder zijn. De SHM die deze woningen van de lokale besturen in beheer neemt, wordt geen verhuurder. Het lokale bestuur (het OCMW of de gemeente) blijft in dit geval de verhuurder.  Dit betekent concreet dat de bepalingen van Boek 6 Vlaamse Codex Wonen en Boek 6 Besluit Vlaamse Codex Wonen die van toepassing zijn op de verhuurder in kwestie, gelden.</p>
        <p>&#160;</p>
        <p>Het grote voordeel is dat deze woningen die de lokale besturen vrijwillig verhuren volgens het sociale huurstelsel, meetellen voor het bindend sociaal objectief dat de gemeente moet behalen.</p>
    </body>
</html>