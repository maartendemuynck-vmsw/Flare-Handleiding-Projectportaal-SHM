<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd" xml:lang="nl-be">
    <head><title></title>
        <link href="Resources/Stylesheets/Deel1HuidigeSituatie_aangepast_voor_import.css" rel="stylesheet" />
    </head>
    <body>
        <p class="Kop3_1">Werking</p>
        <p class="p_5">De SVK’s hebben de volgende opdrachten:</p>
        <ol start="1" class="ol_3">
            <li class="Lijstalinea_1">
                <p class="Lijstalinea_1">op de private huurmarkt woningen of kamers huren of in erfpacht nemen om kwaliteitsvolle woningen of kamers te verhuren aan woonbehoeftige gezinnen en alleenstaanden tegen een redelijke huurprijs en met aandacht voor het bieden van woonzekerheid;</p>
            </li>
            <li class="Lijstalinea_1">
                <p class="Lijstalinea_1">de huurders begeleiden om hen vertrouwd te maken met hun rechten en plichten als huurder;</p>
            </li>
            <li class="Lijstalinea_1">
                <p class="Lijstalinea_1">met het oog op de verruiming van het woningaanbod toegankelijk zijn voor de kandidaat-verhuurders en voor de verhuurders en hen begeleiden en ondersteunen om de woningkwaliteit te verzekeren conform de normen, vermeld in artikel 3.1;</p>
            </li>
            <li class="Lijstalinea_1">
                <p class="Lijstalinea_1">met lokale besturen en woon- en welzijnsactoren samenwerken en overleggen en, als dat wenselijk is, initiatieven nemen om samenwerkingsverbanden op te zetten.</p>
            </li>
        </ol>
        <p class="p_1">(artikel 4.55 Vlaamse Codex Wonen)</p>
        <p class="p_4">&#160;</p>
        <p class="p_1">Erkende SVK-vzw’s en erkende SVK-welzijnsverenigingen worden, indien ze aan een aantal voorwaarden voldoen, gesubsidieerd. Deze subsidievoorwaarden staan in artikel 4.170 §2 van het SVK erkennings- en subsidiebesluit. Zij kunnen de volgende subsidies ontvangen: een basissubsidie-enveloppe, een aanvullende subsidie-enveloppe, een subsidie die bestemd is voor de beheersvergoeding, een groeisubsidie en een subsidie voor externe bijstand als die wordt opgelegd in het kader van maatregelen zoals vermeld in artikel 4.57, eerste lid, 4°, van de Vlaamse Codex Wonen van 2021 (artikel 4.169, eerste lid Besluit Vlaamse Codex Wonen). De SVK-OCMW’s ontvangen daarentegen geen subsidies voor hun werking. Voor startende SVK’s wordt ook een opstartsubsidie voorzien, op voorwaarde dat ze erkend zijn, als rechtsvorm een vzw of welzijnsvereniging hebben, of te zijn opgericht in de schoot van een gemeente of OCMW. Bij opmaak van dit draaiboek ontvangt enkel SVK-OCMW Destelbergen een opstartsubsidie. </p>
        <p class="p_4">&#160;</p>
        <p class="p_1">In principe zijn de werkingsgebieden van de SVK’s, in tegenstelling tot die van de SHM’s, wel gereguleerd. De erkenningsvoorwaarden leggen namelijk in artikel 4.54, tweede lid, 6° van de Vlaamse Codex Wonen op dat elk SVK een exclusief werkingsgebied moet hebben dat niet overlapt met dat van andere SVK’s. Het kan echter wel zijn dat sommige SVK’s nog aan het ‘uitdoven’ zijn in bepaalde gemeenten waar ze vroeger actief waren; waarmee bedoeld wordt dat ze er nog wel panden in beheer hebben, maar er geen nieuwe panden meer inhuren. Niet elke gemeente van Vlaanderen maakt deel uit van het werkingsgebied van een SVK, wat bij de SHM’s wel zo is.</p>
        <p class="p_3">&#160;</p>
        <p class="p_3">&#160;</p>
    </body>
</html>