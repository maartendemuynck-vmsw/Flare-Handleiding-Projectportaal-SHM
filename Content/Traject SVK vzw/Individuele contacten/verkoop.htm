<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Verkoop</h2>
        <p>Deze stap is enkel relevant als u onroerende goederen in eigendom wilt overdragen aan de woonmaatschappij tegen betaling van een geldsom.</p>
        <p>&#160;</p>
        <p>U leest hieronder over:</p>
        <ul>
            <li>
                <p>de kenmerken van een verkoop</p>
            </li>
            <li>
                <p>de prijs</p>
            </li>
        </ul>
        <h3><u>Kenmerken</u>
        </h3>
        <p>Een koop is een contract waarbij één van de partijen (de verkoper) zich verbindt zijn eigendomsrecht voor het overeengekomen goed aan de andere partij (de koper) over te dragen tegen betaling van een overeengekomen prijs (art. 1582 e.v. oud BW). De koop is dus de eigendomsoverdracht van een onroerend goed (zoals bijvoorbeeld een grond of huis) tegen betaling van een geldsom.</p>
        <p>&#160;</p>
        <p>Het eigendomsrecht is het meest volmaakte zakelijk recht. Een eigenaar mag in principe alle bevoegdheden over zijn goed uitoefenen, met uitzondering van deze waarvan hij afstand heeft gedaan, deze die hij heeft overgedragen, of deze die de wet hem verbiedt. Het eigendomsrecht is bovendien geen tijdelijk recht (zoals bv. erfpacht), maar in principe een eeuwigdurend recht. Een tijdelijke verkoop is dus uitgesloten.</p>
        <p>&#160;</p>
        <p>De verkoper heeft door de verkoop, twee grote verplichtingen.</p>
        <p>&#160;</p>
        <ol>
            <li>
                <h4>Leveringsplicht</h4>
                <p>De verkoper moet het goed leveren aan de koper in de staat zoals ze hadden afgesproken. De verkoper moet het goed juridisch en feitelijk leveren. De juridische leveringsplicht houdt in dat de verkoper zijn eigendomsrecht moet overdragen. Dit gebeurt in principe automatisch bij de wilsovereenstemming, maar wordt in de praktijk vaak contractueel uitgesteld tot op het ogenblik van ondertekening van de authentieke akte.</p>
                <p>Bij de feitelijke leveringsplicht moet de verkoper het goed ter beschikking stellen aan de koper, bijvoorbeeld door de sleutels te overhandigen. De verkoper moet dit doen in de staat die de partijen bedongen hebben. Doet hij dit niet, dan is er sprake van een niet-conforme levering, waarvoor de verkoper aansprakelijk is.</p>
                <p>De verkoper is bovendien verplicht de koper te vrijwaren voor verborgen gebreken. Dit moet onderscheiden worden van de niet-conforme levering. Bij een niet-conforme levering heeft een goed niet noodzakelijk gebreken, maar voldoet het niet aan wat de partijen overeengekomen zijn. Zichtbare gebreken worden behandeld als een niet-conforme levering, omdat de koper hier niet meer tegen kan optreden nadat hij het goed aanvaard heeft. De rechter beoordeelt in concreto of een gebrek zichtbaar of verborgen is. Een verborgen gebrek is een gebrek dat de koper niet kan detecteren bij een normaal, maar aandachtig onderzoek. Hierbij wordt rekening gehouden met de expertise van de koper, een eventuele camouflage van het gebrek door de verkoper, ….</p>
                <p>De verkoper is bovendien slechts aansprakelijk als het gebrek voldoende ernstig is. Het mag dus niet eenvoudig te herstellen zijn en het mag niet van die aard zijn dat het gebruik van de zaak niet in de weg staat. Het gebrek moet ook al in de kiem aanwezig zijn op het moment dat het risico van de zaak overgaat op de koper. Dit laatstgenoemde moment gebeurt in beginsel bij de wilsovereenstemming, maar wordt zoals hierboven reeds uitgelegd, vaak uitgesteld tot het verlijden van de authentieke akte. De koper mag deze anterioriteit bewijzen met alle middelen van recht. Let op: de koper moet een rechtsvordering (!) volgens art. 1648 oud BW instellen binnen een ‘korte termijn’ na ontdekking van het gebrek. Hoe ver deze korte termijn zich uitstrekt hangt af van de feitelijke elementen, maar partijen kunnen dit contractueel bedingen.</p>
                <p>&#160;</p>
            </li>
            <li>
                <h4>Vrijwaren voor uitwinning</h4>
                <p>De verkoper moet de koper vrijwaren voor uitwinning. De verplichting tot vrijwaring betekent dat hij een rustig gebruik en genot moet verschaffen aan de koper (art. 1626 oud BW). Deze vrijwaringsverplichting is tweevoudig: de verkoper moet de koper vrijwaren voor eigen daad en voor daden van derden.</p>
                <p>&#160;</p>
                <ul>
                    <li>
                        <p>De verplichting de koper te vrijwaren voor eigen daad, betekent dat de verkoper geen handeling mag stellen die het eigendomsrecht van de koper zou kunnen aantasten. Dit gaat over feitelijke stoornissen en rechtsstoornissen van het verkochte goed.</p>
                    </li>
                    <li>
                        <p>De verplichting de koper te vrijwaren voor daden van derden, betekent dat de verkoper de koper moet beschermen tegen rechtsstoornissen (dus geen feitelijke stoornissen) veroorzaakt door derden zoals bijvoorbeeld een hypothecaire schuldeiser die zijn hypotheek ten uitvoer wil leggen, of een derde die zich op erfdienstbaarheden beroept. Concreet moet de verkoper de koper inlichten over alle lasten die op het goed rusten, hem in rechte bijstaan tegen vorderingen van derden die hun rechten willen laten gelden en hem een schadevergoeding betalen als de koper effectief uitgewonnen wordt (wanneer de derde gelijk haalt).</p>
                    </li>
                </ul>
            </li>
        </ol>
        <p>&#160;</p>
        <h3 style="text-decoration: underline;">Prijs</h3>
        <p>Aangezien de overdracht bij een verkoop per definitie ‘ten bezwarende titel’ gebeurt, bepalen de partijen de tegenprestatie in geld voor het eigendomsrecht dat de woonmaatschappij ontvangt. De partijen zijn dan wel geheel vrij om een prijs overeen te komen, maar zij moeten weten dat een te lage prijs bepaalde gevolgen met zich mee kan brengen. Zo bestaat er o.m. een nietigheidsvordering voor de verkoper als deze benadeeld wordt voor meer dan 7/12de (dat wil zeggen dat de koopprijs minder dan 5/12 is van de werkelijke waarde). Over deze regeling leest u meer bij de voor- en nadelen van de verkoop.</p>
        <p>&#160;</p>
        <p>Omdat bij een verkoop geen sprake is van een transactie in ruil voor aandelen, zijn artikel 4.38 van de Vlaamse Codex Wonen (zoals vervangen door art. 77 van het decreet houdende wijziging van diverse decreten met betrekking tot wonen) en art. 209 van het decreet  van toepassing als en voor zover de onroerende goederen die geschikt zijn voor de sociale huisvesting worden verkocht.</p>
        <p>&#160;</p>
        <p>Het is belangrijk dat bij een dergelijke verkoop, de verkoper de nog openstaande leningen bij de VMSW, het Vlaams Financieringsfonds voor Grond- en Woonbeleid voor Vlaams-Brabant of Vlabinvest APB die betrekking hebben op dat onroerend goed of dat eigendomsrecht, mee overdraagt aan de koper (art. 4.38, §6 VCW, zoals vervangen door art. 77 decreet houdende wijziging van diverse decreten met betrekking tot wonen, en zie ook art. 209 decreet houdende wijziging van diverse decreten met betrekking tot wonen).</p>
        <p>&#160;</p>
        <p>Het is belangrijk om de volgende aspecten in rekening te nemen bij de prijs voor de verkoop van die onroerende goederen (art. 4.38, §7 VCW, zoals vervangen door art. 77 decreet houdende wijziging van diverse decreten met betrekking tot wonen, en zie ook art. 209 decreet houdende wijziging van diverse decreten met betrekking tot wonen):</p>
        <ul>
            <li>
                <p>De partijen kunnen in beginsel de prijs van de verkoop van onroerende goederen die geschikt zijn voor de sociale huisvesting vrij bepalen.</p>
            </li>
            <li>
                <p>Als de partijen niet tot een akkoord komen, is de prijs de venale waarde van het eigendomsrecht. Hierbij houdt men rekening met de bijzondere kenmerken van de sociale huisvestingsmaatschappijen/woonmaatschappijen. De leningen, die u mee moet overdragen, en subsidies worden in mindering gebracht. De subsidies die op geen enkele wijze hebben bijgedragen tot de marktwaarde van het betrokken onroerend goed, zijn hierop een uitzondering. De Vlaamse Regering stelt de koopprijs vast.</p>
            </li>
        </ul>
        <p>Het verkopende SVK zal de opbrengst van de verkoop van die onroerende goederen moeten gebruiken voor de terugbetaling van openstaande leningen van de verkoper bij het Vlaamse Gewest of de VMSW. De verkoper gebruitk de overblijvende middelen volgens artikel 4.1/1 van de Vlaamse Codex Wonen (zoals ingevoegd door art. 56 decreet houdende wijziging van diverse decreten met betrekking tot wonen). De Vlaamse Regering kan daarover de nadere regels vaststellen.</p>
        <p>&#160;</p>
        <p>De kopende maatschappij moet zorgen dat zij de koopprijs kan financieren.</p>
        <p>&#160;</p>
        <p>&#160;</p>
        <p>&#160;</p>
    </body>
</html>