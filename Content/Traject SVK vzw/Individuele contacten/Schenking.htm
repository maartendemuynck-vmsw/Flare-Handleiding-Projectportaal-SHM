<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Schenking</h2>
        <p>Deze stap is relevant als u onroerende goederen in eigendom heeft en deze zonder dat hier iets voor verschuldigd is, wilt overdragen. Aangezien dit minder voorkomend zal zijn, beperken wij ons tot de essentie.</p>
        <h3 style="text-decoration: underline;">Kenmerken van de schenking</h3>
        <p>De schenking is een contract waarbij één van de partijen (de schenker, veelal een SVK) zich verbindt zijn eigendomsrecht op het overeengekomen goed te schenken aan een andere partij (de begiftigde, een SHM of een woonmaatschappij) zonder dat hiervoor een prijs (verkoop) of de overdracht van een ander goed (ruil) verschuldigd is. Dit wil niet zeggen dat een schenking noodzakelijk zonder tegenprestatie gebeurt. Volgens het Belgische recht kunt u  een last schenken, waarbij de last kan bestaan uit iets doen, iets laten of iets geven. Zo kunnen er bepaalde verplichtingen voor de begunstigde zijn die voortvloeien uit de schenking.</p>
        <p>&#160;</p>
        <p>Aan de contractvrijheid om lasten te bepalen zijn wel enkele grenzen:</p>
        <ul>
            <li>
                <p>De bedongen lasten mogen niet ongeoorloofd (bijvoorbeeld: niet in tijd beperkte onvervreemdbaarheid of onbeslagbaarheid van het goed) en onmogelijk zijn.</p>
                <p>&#160;</p>
            </li>
            <li>
                <p>De last zou ook kunnen bestaan uit het geven van iets: de eigendomstitel op een goed (incl. geld), waardoor de schenking zou lijken op een koop of een ruil. Van zodra de waarde van de tegenprestatie de waarde van het geschonken goed benadert, verliest de schenking haar kwalificatie als schenking.</p>
                <p>&#160;</p>
            </li>
            <li>
                <p>De last mag niet verhinderen dat de schenker zich dadelijk en onherroepelijk van het geschonken goed <MadCap:popup><MadCap:popupHead>ontdoet</MadCap:popupHead><MadCap:popupBody>art. 894 oud BW</MadCap:popupBody></MadCap:popup>, wat een wezenskenmerk van de schenking uitmaakt.</p>
            </li>
        </ul>
        <p>De schenking moet vanuit het standpunt van de schenker verantwoord kunnen worden in het vennootschapsbelang. Daarbij kunt u  onder meer verwijzen naar het kader waarin de schenking plaatsvindt, met name de hervorming van het sociaal huisvestingslandschap.</p>
        <p>&#160;</p>
        <p>De schenking vereist het akkoord van de begiftigde, die ze aanvaardt (art. 893 oud BW). De essentiële elementen van de schenking zijn de dadelijke verarming van de schenker ten voordele van een begiftigde die hiermee instemt. Begiftigde SHM’s mogen schenkingen pas aanvaarden nadat ze een schriftelijke <MadCap:popup><MadCap:popupHead>machtiging</MadCap:popupHead><MadCap:popupBody>art. 4.130 Uitvoeringsbesluit Vlaamse Codex Wonen 2021</MadCap:popupBody></MadCap:popup> van de minister hebben ontvangen. Het is aan te nemen dat deze vereiste ook geldt voor begiftigde woonmaatschappijen.</p>
        <p>&#160;</p>
        <p>Een schenkingsakte is een plechtig contract. De schenking ontstaat dus pas op het ogenblik dat de authentieke schenkingsakte ondertekend (‘verleden’) wordt.</p>
        <p>&#160;</p>
        <p>&#160;</p>
    </body>
</html>