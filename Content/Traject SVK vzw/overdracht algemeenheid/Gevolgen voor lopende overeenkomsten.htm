<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Gevolgen voor lopende overeenkomsten</h2>
        <p>De overdracht van het vermogen van de overdragende vzw, houdt de overdracht in van alle activa en passiva, waaronder, in principe, ook de overdracht van alle overeenkomsten inbegrepen is.</p>
        <p>&#160;</p>
        <p>Men moet echter de geldigheid aanvaarden van clausules die voorzien in de ontbinding van de overeenkomst in geval van wijziging van de contractspartij ten gevolge van een overdracht van algemeenheid. Dergelijke clausules moeten beperkend geïnterpreteerd worden.</p>
        <blockquote>
            <p><i>Een clausule die in algemene bewoordingen de overdracht van de overeenkomst verbiedt, zal geen uitwerking hebben; enkel wanneer ook elke overdracht onder algemene titel uitdrukkelijk wordt uitgesloten zal de clausule uitwerking hebben bij een overdracht van een algemeenheid.</i>
            </p>
        </blockquote>
        <p>Ook clausules die een ‘wijziging in de controle’ als beëindigingsgrond aanduiden, kunnen bij een overgang van algemeenheid worden toegepast. Ook hier zal de wijze waarop de clausule werd opgesteld doorslaggevend zijn voor de vraag of de overeenkomst al dan niet kan beëindigd worden.</p>
        <p>&#160;</p>
        <p>Voorafgaand aan de beoogde verrichting moet dus een boekenonderzoek gedaan worden. U leest er hier  meer over. Er moet nagegaan worden of de overdracht van bepaalde overeenkomsten al dan niet de instemming van de contractspartijen vereist:</p>
        <ul>
            <li>
                <p>Is geen instemming van de contractspartijen vereist, dan gaan de overeenkomsten automatisch over. Het is wel aan te raden om alle contractspartijen onmiddellijk op de hoogte te brengen van de overdracht van de overeenkomst en van de nieuwe contactgegevens en eventueel facturatiegegevens van de nieuwe contractspartij.</p>
            </li>
            <li>
                <p>Vereist de overdracht van een overeenkomst de voorafgaande instemming van een contractspartij, dan moet zo spoedig mogelijk contact worden opgenomen met deze contractspartij om diens toestemming met de overdracht te ontvangen voorafgaand aan de verrichting.</p>
            </li>
        </ul>
        <p>Voor de huurovereenkomsten die kaderen in de opdracht van de SVK’s geldt evenwel een <MadCap:popup><MadCap:popupHead>uitzonderingsregime</MadCap:popupHead><MadCap:popupBody>art. 215 ontwerp van decreet houdende wijziging van diverse decreten met betrekking tot wonen</MadCap:popupBody></MadCap:popup>. Voor deze overeenkomsten worden contractuele bedingen die voorzien in het recht van vervroegde beëindiging wegens controlewijziging buiten werking gesteld bij alle herstructureringen of overdrachten naar aanleiding van de totstandkoming van een woonmaatschappij, en moet hier dus geen rekening mee worden gehouden.</p>
        <p>&#160;</p>
        <p>Nadat de overeenkomsten zijn overgedragen, wordt best ook een ‘addendum’ bij deze overeenkomsten opgesteld. In zo’n addendum wordt dan opgenomen dat de overeenkomsten werden overgedragen en wie de nieuwe contractspartijen zijn.</p>
    </body>
</html>