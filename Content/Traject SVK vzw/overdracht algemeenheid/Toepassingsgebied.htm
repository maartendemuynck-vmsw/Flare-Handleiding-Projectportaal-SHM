<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Toepassingsgebied</h2>
        <p>Het WVV bepaalt hoe de procedure voor de overdracht van algemeenheid verloopt. De procedure is van toepassing zowel op de overdracht van algemeenheid om niet (d.w.z. zonder dat een vergoeding wordt betaald aan de overdragende SVK-vzw) als op de overdracht van algemeenheid onder bezwarende titel (d.w.z. met betaling van een vergoeding aan de overdragende SVK-vzw, bijvoorbeeld een betaling van de prijs in geld). Wat de overdracht om niet betreft, werden hier decretaal enkele <MadCap:popup><MadCap:popupHead>bijkomende voorwaarden</MadCap:popupHead><MadCap:popupBody>art. 212 ontwerp van decreet houdende wijziging van diverse decreten met betrekking tot wonen</MadCap:popupBody></MadCap:popup> aan verbonden. U leest meer over deze bijkomende voorwaarden bij het “<a href="Voorstel van overdracht.htm">voorstel van overdracht</a>’ , de “<a href="Staat van actgiva en passiva.htm">staat van activa en passiva</a> ” en “<a href="Overdracht om niet.htm">bij overdracht om niet: nettoactief op een onbeschikbare reserverekening bij overnemende maatschappij</a> ”.</p>
        <p>&#160;</p>
        <p>Het is belangrijk dat u iedere stap van de procedure nauwkeurig naleeft om effectief te kunnen genieten van de juridische voordelen verbonden aan de overdracht van algemeenheid. U kunt sommige stappen wel uitvoeren in de volgorde die u zelf wil. Neem de stappen op in uw (retro)planning van de overdracht. Hier wordt in een later stadium nog een indicatief stappenplan toegevoegd.</p>
        <p>&#160;</p>
        <h3 style="text-decoration: underline;">Kunnen entiteiten met verschillende rechtsvormen deelnemen aan dezelfde overdracht van algemeenheid?</h3>
        <h4>Algemeen</h4>
        <p>De meeste SVK’s hebben de rechtsvorm van een vzw. Sommige SVK’s hebben de vorm van een welzijnsvereniging of OCMW.</p>
        <p>&#160;</p>
        <p>Aangezien de meest voorkomende rechtsvorm van een SVK een vzw is, wordt in dit hoofdstuk van het draaiboek enkel ingegaan op de overdracht van algemeenheid waarbij het overdragende SVK de rechtsvorm heeft van een vzw.</p>
        <p>&#160;</p>
        <p>Voor de SVK’s die de vorm van een welzijnsvereniging  of een OCMW  hebben aangenomen, wordt verwezen naar de desbetreffende hoofdstukken verder in dit draaiboek.</p>
        <ul>
            <li>
                <p>De SHM’s hebben de rechtsvorm van een (oneigenlijke) CVBA-VSO, een NV-VSO of een BV. In theorie is het ook mogelijk dat een SHM de rechtsvorm heeft van een NV, waarvan de statuten werden geconformeerd aan het WVV. Er zijn bij het opstellen van het draaiboek geen dergelijke SHM’s. Daarom wordt verder geen melding gemaakt van deze hypothese.</p>
            </li>
            <li>
                <p>De WM zal steeds de rechtsvorm hebben van een BV.</p>
            </li>
        </ul>
        <p>Maatschappijen met verschillende rechtsvormen kunnen onderling deelnemen aan eenzelfde overdracht van algemeenheid. Voor zo’n overdracht van algemeenheid is vooraf geen omvorming in dezelfde rechtsvorm nodig. Merk wel op dat in bepaalde gevallen de overdragende SVK-vzw of de overnemende maatschappij haar statuten zal moeten aanpassen. Indien de statuten nog niet in overeenstemming werden gebracht met het WVV, zal dat bij die gelegenheid moeten gebeuren.</p>
        <p>&#160;</p>
        <p>Aangezien op heden de meest voorkomende rechtsvorm van een SHM een (oneigenlijke) cvba-vso is, wordt in dit draaiboek uitgegaan van herstructureringen waarbij de overnemende SHM’s de rechtsvorm hebben van een (oneigenlijke) cvba-vso. Waar nodig worden de afwijkingen voor de nv’s en de bv’s aangestipt.</p>
        <h3 style="text-decoration: underline;">De keuze van de formule van overdracht van algemeenheid</h3>
        <h4>Algemeen</h4>
        <p>Bij de overdracht van algemeenheid gaat het geheel van de activa en passiva (de rechten en verplichtingen) van de overdragende vzw over op één of meerdere bestaande of nieuw op te richten maatschappijen. Een eerste evidente stap is dus uw formule van overdracht van algemeenheid kiezen.</p>
        <p>&#160;</p>
        <p>U kunt kiezen tussen twee formules:</p>
        <ul>
            <li>
                <p>Een <b>overdracht van algemeenheid aan een of meerdere bestaande maatschappijen</b>. De vzw draagt het geheel van haar vermogen (alle activa en passiva, rechten en verplichtingen) over aan een of meerdere andere maatschappij(en) (die kunnen zowel een SHM als een woonmaatschappij zijn) die optreden als overnemende vennootschappen en die de activiteiten van de overdragende vzw verderzetten.</p>
            </li>
        </ul>
        <p>Indien de overdracht van algemeenheid wordt gedaan om niet ten voordele van een bestaande SHM, kan deze overdracht enkel gebeuren onder de <MadCap:popup><MadCap:popupHead>opschortende voorwaarde</MadCap:popupHead><MadCap:popupBody>art. 212 ontwerp van decreet houdende wijziging van diverse decreten met betrekking tot wonen</MadCap:popupBody></MadCap:popup> dat die SHM erkend wordt als woonmaatschappij.</p>
        <ul>
            <li>
                <p>U richt <b>één of meerdere nieuwe maatschappijen</b> op. De bestaande vzw draagt het geheel van haar vermogen (alle activa en passiva, rechten en verplichtingen) over aan deze nieuwe maatschappij(en). Aangezien het ontwerp van decreet houdende wijziging van diverse decreten met betrekking tot wonen voorziet dat vanaf haar inwerkingtreding geen nieuwe SHM’s kunnen worden opgericht/erkend, kan een dergelijke overdracht van algemeenheid enkel indien de nieuwe maatschappij als woonmaatschappij wordt opgericht.  In dat geval moet u in de timing rekening houden met het feit dat u reeds de nodige stappen dient te zetten voor de erkenning van de op te richten vennootschap als woonmaatschappij. Daarbij kan worden opgemerkt dat, omdat deze vennootschap geen voortzetting is van een bestaande sociale huisvestingsmaatschappij, alleen het Vlaamse Gewest en de provincies, gemeenten en OCMW’s die in het werkingsgebied van de woonmaatschappij liggen, aandelen kunnen houden van die op te richten woonmaatschappij. De uitzonderingsregel van artikel 206 van het ontwerp van decreet houdende wijziging van diverse decreten met betrekking tot wonen geldt immers niet voor nieuw opgerichte woonmaatschappijen.</p>
            </li>
        </ul>
        <p>&#160;</p>
        <p>In het algemeen deel over de woonmaatschappijen vindt u meer informatie over het <a href="../../Woonmaatschappijen/Nieuw opgerichte/Aandeelhouders.htm">aandeelhouderschap van nieuw opgerichte woonmaatschappijen</a>  en over het <a href="../../Woonmaatschappijen/Omgevormde SHM/Aandeelhouders.htm">aandeelhouderschap van bestaande SHM’s die zich tot woonmaatschappij omvormen</a>.</p>
        <p>&#160;</p>
        <p>Het is ook mogelijk om de voorgaande formules te combineren, waarbij de algemeenheid deels wordt overgedragen aan een of meerdere nieuwe maatschappijen en een of meerdere bestaande maatschappijen.</p>
        <p>&#160;</p>
        <p>U leest hierna meer over het basisscenario, namelijk de overdracht van algemeenheid door een vzw aan één bestaande SHM of woonmaatschappij. Een overdracht van algemeenheid aan een bestaande maatschappij heeft ook een aantal belangrijke voordelen.</p>
        <h4>Wat zijn de voordelen van een overdracht van algemeenheid aan een bestaande maatschappij?</h4>
        <p>De overdracht van algemeenheid aan een bestaande maatschappij is qua tijdsverloop, administratieve last en kosten de voordeligste techniek:</p>
        <ul>
            <li>
                <p>U moet geen nieuwe vennootschap oprichten. Hierdoor valt de volgende administratie weg: de procedure bij een notaris om een nieuwe vennootschap op te richten en de daaraan verbonden kosten, een nieuw btw-nummer aanvragen en de inschrijving bij de Kruispuntbank van Ondernemingen. Er zijn ook geen oprichters van de nieuwe vennootschap die een (nieuwe) oprichtersaansprakelijkheid lopen. De oprichtersaansprakelijkheid van de bestaande vennootschappen die nog niet verlopen zou zijn, blijft natuurlijk lopen.</p>
            </li>
            <li>
                <p>Het volledige vermogen (activa en passiva, rechten en verplichtingen) gaat over op de overnemende maatschappij. Deze overdracht vindt automatisch plaats na het verlijden van de notariële akte van overdracht.</p>
            </li>
            <li>
                <p>U heeft vooral administratie en kosten voor de overdragende vzw en maar deels of niet voor de overnemende maatschappij.</p>
            </li>
            <li>
                <p>Alleen voor de personeelsleden van de overdragende vzw die overgaan naar de overnemende maatschappij wijzigt de arbeidsrechtelijke situatie. U heeft alleen voor hen de arbeidsrechtelijke verplichtingen die bij een overdracht gelden. U leest <a href="Personeelzaken.htm">hier</a>  meer over deze arbeidsrechtelijke verplichtingen. Voor de personeelsleden van de overnemende maatschappij verandert er in beginsel niets.</p>
            </li>
            <li>
                <p>De overnemende maatschappij is al erkend (als SHM of als woonmaatschappij). U moet niet opnieuw de erkenningsprocedures doorlopen, maar bent meteen actief. Let wel, indien de overnemende maatschappij een SHM is, zal die nog het erkenningstraject als woonmaatschappij moeten doorlopen. U vindt <a href="../../Woonmaatschappijen/Omgevormde SHM/SHM's.htm#Definitieve_erkenning_als_woonmaatschappij">hier</a>  meer informatie over dat erkenningstraject. Daarbij overweegt u best of u dat traject parallel met de overdracht dan wel ervoor of erna laat plaatsvinden.</p>
            </li>
        </ul>
    </body>
</html>