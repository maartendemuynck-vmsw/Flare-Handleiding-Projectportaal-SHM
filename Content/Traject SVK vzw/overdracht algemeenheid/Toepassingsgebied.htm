<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Toepassingsgebied</h2>
        <p>Het WVV bepaalt hoe de procedure voor de overdracht van algemeenheid verloopt. De procedure is van toepassing zowel op de overdracht van algemeenheid om niet (d.w.z. zonder dat een vergoeding wordt betaald aan het overdragende SVK-vzw) als op de overdracht van algemeenheid onder bezwarende titel (d.w.z. met betaling van een vergoeding aan het overdragende SVK-vzw, bijvoorbeeld een betaling van de prijs in geld). Aan de overdracht om niet werden decretaal enkele bijkomende <MadCap:popup><MadCap:popupHead>voorwaarden</MadCap:popupHead><MadCap:popupBody>artikel 212 van het decreet van 9 juli 2021</MadCap:popupBody></MadCap:popup> aan verbonden. U leest meer over deze bijkomende voorwaarden bij het “voorstel van overdracht” , de “staat van activa en passiva” en “<a href="Overdracht om niet.htm">bij overdracht om niet: nettoactief op een onbeschikbare reserverekening bij overnemende maatschappij</a>”.

</p>
        <p>&#160;</p>
        <p>Het is belangrijk dat u iedere stap van de procedure nauwkeurig naleeft om effectief te kunnen genieten van de juridische voordelen verbonden aan de overdracht van algemeenheid. U kunt sommige stappen wel uitvoeren in de volgorde die u zelf wil. Neem de stappen op in uw (retro)planning van de overdracht. Onder het luik van de ondersteunende maatregelen vindt u een <a href="../../Ondersteuning/Voorbeeldstappenplan.htm">indicatief stappenplan</a>. 
</p>
        <h3 style="text-decoration: underline;">Kunnen entiteiten met verschillende rechtsvormen deelnemen aan dezelfde overdracht van algemeenheid?</h3>
        <h4>Algemeen </h4>
        <p>De meeste SVK’s hebben de rechtsvorm van een vzw. Sommige SVK’s hebben de vorm van een welzijnsvereniging of OCMW.</p>
        <p>&#160;</p>
        <p>Aangezien de meest voorkomende rechtsvorm van een SVK een vzw is, wordt in dit hoofdstuk van het draaiboek enkel ingegaan op de overdracht van algemeenheid waarbij het overdragende SVK de rechtsvorm heeft van een vzw.</p>
        <p>&#160;</p>
        <p>Over de SVK’s die de vorm van een <a href="../../Welzijnsverenigingen/Trajecten voor SVK-welzijnsverenigingen.htm">welzijnsvereniging</a> of een <a href="../../OCMW/Trajecten voor SVK-OCMW's.htm">OCMW</a> hebben aangenomen, leest u verder in dit draaiboek meer.</p>
        <p>&#160;</p>
        <p>Zowel SHM’s als woonmaatschappijen kunnen als verkrijgende entiteit bij een overdracht van algemeenheid betrokken zijn.</p>
        <p>&#160;</p>
        <p>SHM’s en woonmaatschappijen kunnen verschillende rechtsvormen hebben:</p>
        <div>
            <ul>
                <li>
                    <p>De <b>SHM’s</b> hebben de rechtsvorm van een (oneigenlijke) CVBA-VSO, een NV-VSO of een BV.</p>
                    <blockquote>
                        <p><i>In theorie is het ook mogelijk dat een SHM de rechtsvorm heeft van een NV, waarvan de statuten werden geconformeerd aan het WVV. Er zijn bij het opstellen van het draaiboek geen dergelijke SHM’s. Daarom melen we deze hypothese verder niet.</i>
                        </p>
                    </blockquote>
                </li>
                <li>
                    <p>De <b>woonmaatschappij</b> zal steeds de rechtsvorm hebben van een BV.</p>
                </li>
            </ul>
        </div>
        <p>Entiteiten met verschillende rechtsvormen kunnen onderling deelnemen aan eenzelfde overdracht van algemeenheid. Voor zo’n overdracht van algemeenheid is vooraf geen omvorming in dezelfde rechtsvorm nodig. Merk wel op dat in bepaalde gevallen het overdragende SVK-vzw of de verkrijgende maatschappij haar statuten zal moeten aanpassen. Als de statuten nog niet in overeenstemming werden gebracht met het WVV, zal dat bij die gelegenheid moeten gebeuren.</p>
        <p>&#160;</p>
        <p>Bij het opstellen van dit draaiboek was de meest voorkomende rechtsvorm van een SHM een (oneigenlijke) cvba-vso. Daarom focust dit draaiboek op herstructureringen waarbij de betrokken maatschappijen de rechtsvorm hebben van een (oneigenlijke) cvba-vso. Waar nodig worden de afwijkingen voor de nv-vso’s en de bv’s aangestipt.</p>
        <h3 style="text-decoration: underline;">De keuze van de formule van overdracht van algemeenheid</h3>
        <h4>Algemeen</h4>
        <p>Bij de overdracht van algemeenheid gaat het geheel van de activa en passiva (de rechten en verplichtingen) van de overdragende vzw over op één of meerdere bestaande of nieuw op te richten maatschappijen. Een eerste evidente stap is dus uw formule van overdracht van algemeenheid kiezen.</p>
        <p>&#160;</p>
        <p>U kunt kiezen tussen twee formules:</p>
        <div>
            <ul>
                <li>
                    <p>Een <b>overdracht van algemeenheid aan een of meerdere bestaande maatschappijen</b>. Het SVK-vzw draagt het geheel van haar vermogen (alle activa en passiva, rechten en verplichtingen) over aan een of meerdere andere maatschappij(en) (die kunnen zowel een SHM als een woonmaatschappij zijn) die optreden als verkrijgende vennootschappen en die de activiteiten van het overdragende SVK-vzw verderzetten.</p>
                    <p>&#160;</p>
                    <p>Als de overdracht van algemeenheid wordt gedaan om niet ten voordele van een bestaande SHM, kan deze overdracht enkel gebeuren onder de <MadCap:popup><MadCap:popupHead>opschortende voorwaarde</MadCap:popupHead><MadCap:popupBody>zie artikel 212 van het decreet van 9 juli 2021</MadCap:popupBody></MadCap:popup> dat die SHM erkend wordt als woonmaatschappij.</p>
                    <p>&#160;</p>
                </li>
                <li>
                    <p>U richt <b>één of meerdere nieuwe maatschappijen</b> op. De bestaande vzw draagt het geheel van haar vermogen (alle activa en passiva, rechten en verplichtingen) over aan deze nieuwe maatschappij(en). Deze nieuwe maatschappij(en) moet(en) sowieso woonmaatschappij(en) zijn. Sinds de inwerkingtreding van het decreet van 9 juli 2021 van 9 juli 2021 kunnen namelijk geen nieuwe SHM’s meer opgericht of erkend worden. Houd in uw timing dan wel rekening met het feit dat u de nodige stappen dient te zetten voor de erkenning van de op te richten vennootschap als woonmaatschappij.</p>
                </li>
            </ul>
        </div>
        <p>Het is ook mogelijk om de voorgaande formules te combineren, waarbij de algemeenheid deels wordt overgedragen aan een of meerdere nieuwe maatschappijen en een of meerdere bestaande maatschappijen.</p>
        <p>&#160;</p>
        <p>U leest hieronder meer over het basisscenario, namelijk de overdracht van algemeenheid door een SVK-vzw aan één bestaande SHM of woonmaatschappij. Een overdracht van algemeenheid aan een bestaande maatschappij heeft ook een aantal belangrijke voordelen.</p>
        <h4>Wat zijn de voordelen van een overdracht van algemeenheid aan een bestaande maatschappij?</h4>
        <p>De overdracht van algemeenheid aan een bestaande maatschappij is qua tijdsverloop, administratieve last en kosten de voordeligste techniek:</p>
        <div>
            <ul>
                <li>
                    <p>U moet geen nieuwe vennootschap(pen) oprichten.</p>
                    <p>&#160;</p>
                </li>
                <li>
                    <p>Hierdoor vallen de daaraan verbonden notariskosten, de formaliteiten voor het aanvragen van een nieuw btw-nummer en de inschrijving bij de Kruispuntbank van Ondernemingen. Er zijn ook geen oprichters van de nieuwe maatschappij(en) die een (nieuwe) oprichtersaansprakelijkheid lopen.</p>
                    <p>&#160;</p>
                </li>
                <li>
                    <p>De verkrijgende maatschappij is al erkend (als SHM of als woonmaatschappij). U moet niet opnieuw de erkenningsprocedures doorlopen, maar bent meteen actief. Let wel, als de verkrijgende maatschappij een SHM is, zal die nog het erkenningstraject als woonmaatschappij moeten doorlopen. In het algemeen deel over de woonmaatschappijen vindt u meer informatie over dat <a href="../../Woonmaatschappijen/Omgevormde SHM/Erkenning.htm#Definitieve">erkenningstraject</a>. Daarbij overweegt u best of u dat traject parallel met de overdracht dan wel ervoor of erna laat plaatsvinden.</p>
                </li>
            </ul>
        </div>
    </body>
</html>