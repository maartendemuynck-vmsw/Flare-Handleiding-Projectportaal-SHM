<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>De algemene vergadering van de overdragende vzw voorbereiden</h2>
        <p>De algemene vergadering van de overdragende vzw zal worden gevraagd om de overdracht van de algemeenheid goed te keuren. Deze algemene vergadering dient niet noodzakelijk in aanwezigheid van een notaris plaats te vinden.
</p>
        <p>&#160;</p>
        <p>
Indien de algemene vergadering echter eveneens de statuten van de overdragende vzw wenst te wijzigen in het kader van de overdracht, of wenst over te gaan tot de ontbinding van de vzw, zal deze algemene vergadering wel in aanwezigheid van een notaris dienen plaats te vinden. Afhankelijk van de voorgenomen statutenwijziging zullen de specifieke formaliteiten en verslagen daaraan gekoppeld dienen te worden voorbereid. 

</p>
        <p>&#160;</p>
        <p>In de mate dat eveneens de statuten van de overnemende maatschappij zouden worden gewijzigd, zal ook een buitengewone algemene vergadering van de overnemende maatschappij dienen te worden georganiseerd. Dat zal bijvoorbeeld het geval zijn in geval van de overdracht om niet, om de onbeschikbare reserverekening tot uiting te brengen in de statuten. U leest er hier  meer over. De algemene vergadering moet in dat geval plaatsvinden in aanwezigheid van een notaris, met naleving van de toepasselijke formaliteiten en verslagplichten die daar eventueel aan gekoppeld zijn. Vergeet uw statutenwijziging ook niet vooraf ter goedkeuring voor te leggen aan de Minister bevoegd voor Wonen.
 
</p>
        <p>&#160;</p>
        <p><i>Opmerking: De uitvoeringsregels voor woonmaatschappijen zijn nog niet bekend. Het draaiboek zal op dit punt in voorkomend geval later worden aangevuld.</i><![CDATA[

]]></p>
        <p>&#160;</p>
        <p>Voor de uitnodigingen heeft u een actuele lijst van leden nodig, gebaseerd op het ledenregister van de vzw. Actualiseer daarom tijdig het ledenregister zodat alle leden bekend zijn en u hen correct kan uitnodigen.

</p>
        <p>&#160;</p>
        <p>De wettelijke <MadCap:popup><MadCap:popupHead>termijn om uw leden uit te nodigen</MadCap:popupHead><MadCap:popupBody>artikel 9:14 WVV</MadCap:popupBody></MadCap:popup> is 15 dagen. We raden echter aan om dit zes weken vooraf te doen. Er moet namelijk voldoende tijd zijn voor de besluitvorming van de publieke leden. U stuurt de uitnodiging ook naar de toezichthouder.
</p>
        <p>&#160;</p>
    </body>
</html>