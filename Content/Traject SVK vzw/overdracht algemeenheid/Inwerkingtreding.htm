<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Datum van inwerkingtreding van de overdracht van algemeenheid</h2>
        <p>De overdracht van algemeenheid is voltrokken op het ogenblik van het verlijden van de notariële overdrachtsakte, tenzij de betrokken entiteiten uitdrukkelijk een andere overdrachtsdatum wensen te voorzien.</p>
        <p>&#160;</p>
        <p>De datum van inwerkingtreding van de overdracht van algemeenheid valt best net na de reactietermijn van de toezichthouder – u bent dan zeker dat de overdracht van algemeenheid niet geschorst en/of vernietigd zal worden.</p>
        <p>&#160;</p>
        <p>Bovendien, indien de overdracht van algemeenheid wordt gedaan om niet ten voordele van een bestaande SHM, vindt de overdracht plaats onder de <MadCap:popup><MadCap:popupHead>opschortende voorwaarde</MadCap:popupHead><MadCap:popupBody>art. 212 ontwerp van decreet houdende wijziging van diverse decreten met betrekking tot wonen</MadCap:popupBody></MadCap:popup> dat die SHM erkend wordt als woonmaatschappij.</p>
        <h3 style="text-decoration: underline;">Wat is boekhoudkundige retroactiviteit?</h3>
        <p>De indiening van de rechtspersonenbelastingaangifte (voor de SVK’s) en vennootschapsbelastingaangifte (voor de SHM’s/WM’en) en de berekening van de rechtspersonenbelasting (voor de SVK’s) en vennootschapsbelasting (voor de SHM’s/WM’en) zijn nauw verbonden met de boekhouding en de jaarrekening van een onderneming.</p>
        <p>&#160;</p>
        <p>Om praktische redenen kan u de boekhoudkundige effectieve datum van de overdracht van algemeenheid plaatsen op een datum voorafgaand aan de juridische effectieve datum van de overdracht van algemeenheid. U bent hiertoe echter niet verplicht. Typisch wordt gekozen om de boekhoudkundige effectieve datum van de overdracht van algemeenheid te laten gelijklopen met de datum van de afsluiting van het voorgaande boekjaar van de entiteiten. Deze boekhoudkundige retroactieve datum mag echter niet eerder worden geplaatst dan de eerste dag na de afsluiting van het boekjaar waarvoor de jaarrekening van de bij de overdracht van algemeenheid betrokken entiteiten reeds werd goedgekeurd. Gelet op het feit dat de overdracht van algemeenheid voor fiscale doeleinden <MadCap:popup><MadCap:popupHead>niet als een neutrale verrichting</MadCap:popupHead><MadCap:popupBody>zie o.a. Com.IB nr. 28/29 en nr. 211/14</MadCap:popupBody></MadCap:popup> wordt beschouwd, wordt de boekhoudkundige retroactiviteit op fiscaal vlak evenwel niet aanvaard.</p>
        <p>&#160;</p>
        <p><i>Opgelet: wanneer in de akte tot vaststelling van de overdracht van algemeenheid een tijdsbepaling is opgenomen over de inwerkingtreding van de overdracht van algemeenheid (bv. de overdracht van algemeenheid treedt in werking één maand na het verlijden van de notariële overdrachtsakte), zal deze datum van inwerkingtreding van de overdracht van algemeenheid als ijkpunt fungeren voor de boekhoudkundige retroactiviteit (en niet de datum van de akte tot vaststelling van de overdracht van algemeenheid onder tijdsbepaling).</i>
        </p>
        <h3 style="text-decoration: underline;">Voorbeelden</h3>
        <p>We verduidelijken deze regelgeving met twee voorbeelden.</p>
        <h4>Voorbeeld 1</h4>
        <p>De algemene vergaderingen hebben de jaarrekening m.b.t. het boekjaar eindigend op 31 december 2019 in mei 2020 goedgekeurd.</p>
        <p>&#160;</p>
        <p>Op 6 juni 2020 wordt de overdracht van algemeenheid goedgekeurd.</p>
        <p>&#160;</p>
        <p>De notariële akte tot vaststelling van de overdracht van algemeenheid kan dan als datum van de boekhoudkundige retroactiviteit elke datum vanaf 1 januari 2020 tot en met 5 juni 2020 bevatten. 1 januari 2020 is namelijk de eerste dag na de afsluiting van het boekjaar waarvoor de jaarrekening werd goedgekeurd.</p>
        <p>&#160;</p>
        <p>Uiteraard kan er ook besloten worden dat er geen boekhoudkundige retroactiviteit moet toegepast worden; in dat geval heeft de overdracht van algemeenheid, zowel juridisch als boekhoudkundig, uitwerking op 6 juni 2020.</p>
        <h4>Voorbeeld 2</h4>
        <p>De algemene vergaderingen hebben de jaarrekening m.b.t. het boekjaar eindigend op 31 december 2019 in mei 2020 goedgekeurd.</p>
        <p>&#160;</p>
        <p>Op 15 augustus 2020 wordt de overdracht van algemeenheid goedgekeurd.</p>
        <p>&#160;</p>
        <p>De notariële akte tot vaststelling van de overdracht van algemeenheid kan dan als startdatum – via de boekhoudkundige retroactiviteit – een datum tussen 16  januari 2020 en 15 augustus 2020 hebben. Dit kan bijvoorbeeld 1 mei zijn.</p>
    </body>
</html>