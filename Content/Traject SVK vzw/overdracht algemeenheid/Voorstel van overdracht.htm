<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Het voorstel van overdracht</h2>
        <p>De onderhandelingen tussen uw raden van bestuur resulteren in het <MadCap:popup><MadCap:popupHead>voorstel van overdracht</MadCap:popupHead><MadCap:popupBody>artikel 12:93 WVV</MadCap:popupBody></MadCap:popup> . Uw raden van bestuur moeten dit verplicht opstellen en neerleggen volgens het WVV, ten laatste zes weken voor de datum van de overdracht en de datum van de algemene vergadering van de vzw die tot de overdracht van algemeenheid zal besluiten.</p>
        <blockquote>
            <p style="font-style: italic;">Indien de overdracht van algemeenheid zou gepaard gaan met een statutenwijziging van de maatschappijen en eventueel de erkenning als woonmaatschappij, raden wij aan om het voorstel van overdracht vroeger te agenderen op de raden van bestuur. Indien de maatschappij die de statuten moet wijzigen een sociale huisvestingsmaatschappij is en blijft voor het voltrekken van de verrichting en de omvorming tot woonmaatschappij raden wij aan om het voorstel van overdracht ten laatste negen weken voor de overdracht te agenderen op de raden van bestuur. De Minister voor Wonen heeft immers twee maanden vanaf de ontvangst van het ontwerp van statuten om de nieuwe statuten goed te keuren. Indien binnen deze periode geen antwoord wordt bekomen, worden de <MadCap:popup><MadCap:popupHead>statuten</MadCap:popupHead><MadCap:popupBody>artikel 4.102, § 1 van het Besluit van de Vlaamse Regering tot uitvoering van de Vlaamse Codex Wonen van 2021</MadCap:popupBody></MadCap:popup> geacht te zijn goedgekeurd. </p>
            <p style="font-style: italic;">&#160;</p>
            <p style="font-style: italic;">Opmerking: De regels voor woonmaatschappijen hierover zijn nog niet bekend. De VMSW zal het draaiboek aanvullen zodra deze bekend zijn.</p>
        </blockquote>
        <p>In deze tussenperiode is het belangrijk dat u uw personeelsleden blijft consulteren en informeren. U vindt <a href="Gevolgen cao 32 bis.htm#Gevolg_3">hier</a>  meer informatie over die verplichtingen.</p>
        <p>&#160;</p>
        <p>Het voorstel van overdracht is meestal een onderhandse akte. Een authentieke akte kan ook, maar dat gebeurt zelden (geen praktisch nut). Alle betrokken maatschappijen kunnen samen een gemeenschappelijk voorstel van overdracht opstellen. Maar, een gemeenschappelijke tekst is niet verplicht. Let wel, ook de gemeenschappelijke tekst moet op elke raad van bestuur afzonderlijk besproken en goedgekeurd worden.</p>
        <p>Indien er meerdere verkrijgende maatschappijen zijn, moeten er evenveel afzonderlijke voorstellen van overdracht worden opgesteld als er verkrijgende maatschappijen zijn.</p>
        <p>&#160;</p>
        <p>Hier wordt in een later stadium een model van het voorstel van overdracht toegevoegd.</p>
        <h4>Wat moet verplicht in het voorstel van overdracht?</h4>
        <p>Het voorstel van overdracht bevat minstens de volgende vermeldingen:</p>
        <ul>
            <li>
                <p>De vrijwillige onderwerping van de verrichting aan de vennootschapsrechtelijke regeling betreffende de <MadCap:popup><MadCap:popupHead>inbreng van een algemeenheid</MadCap:popupHead><MadCap:popupBody>artikel 12:103 WVV</MadCap:popupBody></MadCap:popup> .</p>
            </li>
            <li>
                <p>De <MadCap:popup><MadCap:popupHead>rechtsvorm</MadCap:popupHead><MadCap:popupBody>artikel 12:93, § 2, 1° WVV</MadCap:popupBody></MadCap:popup>, de naam, het voorwerp en de zetel van de bij de overdracht betrokken entiteiten.</p>
            </li>
            <li>
                <p>Vanaf welke <MadCap:popup><MadCap:popupHead>datum</MadCap:popupHead><MadCap:popupBody>artikel 12:93, § 2, 3° WVV</MadCap:popupBody></MadCap:popup> de handelingen van de overdragende vzw boekhoudkundig voor rekening van de verkrijgende maatschappij(en) zijn.</p>
                <ul>
                    <li>
                        <p style="font-style: italic;">De boekhoudkundige datum mag niet eerder worden geplaatst dan op de eerste dag na de afsluiting van het boekjaar waarvoor de jaarrekening reeds werd goedgekeurd van de bij de overdracht van algemeenheid betrokken entiteiten.</p>
                    </li>
                    <li>
                        <p style="font-style: italic;">U vindt <a href="Inwerkingtreding.htm">hier</a>  meer informatie over boekhoudkundige retroactiviteit.</p>
                    </li>
                    <li>
                        <p style="font-style: italic;">De opbrengsten en kosten van welbepaalde activa en passiva worden vanaf de datum van boekhoudkundige retroactiviteit toegerekend aan de maatschappij waaraan die activa en passiva werden toebedeeld.</p>
                    </li>
                </ul>
            </li>
            <li>
                <p>Ieder bijzonder voordeel dat u toekent aan de bestuursleden van de bij de overdracht van algemeenheid betrokken entiteiten.</p>
                <ul>
                    <li>
                        <p style="font-style: italic;">Kent u geen bijzondere voordelen toe? Dan meldt u dit in het voorstel van overdracht.</p>
                    </li>
                    <li>
                        <p style="font-style: italic;">Hou bij het vaststellen van bepaalde voordelen rekening met de regels inzake <MadCap:popup><MadCap:popupHead>bezoldiging van bestuursleden</MadCap:popupHead><MadCap:popupBody>artikel 4.144-4.145 van het Besluit van de Vlaamse Regering tot uitvoering van de Vlaamse Codex Wonen van 2021 voor sociale huisvestingsmaatschappijen</MadCap:popupBody></MadCap:popup> . De eventuele regels voor woonmaatschappijen hierover zijn nog niet bekend. Het draaiboek zal op dit punt later worden aangevuld.</p>
                    </li>
                </ul>
            </li>
            <li>
                <p>Wanneer de overdracht van algemeenheid wordt gedaan ten voordele van verscheidene maatschappijen, wordt in het voorstel van overdracht omschreven en nader gepreciseerd op welke wijze de vermogensbestanddelen van de vzw die de overdracht doet, worden verdeeld.</p>
                <ul>
                    <li>
                        <p style="font-style: italic;">Ook de niet-aangewende subsidiebedragen dienen in het kader van de overdracht van algemeenheid door de vzw te worden overgedragen. Wanneer er meerdere ontvangende maatschappijen zijn, dient de <MadCap:popup><MadCap:popupHead>subsidieoverdracht</MadCap:popupHead><MadCap:popupBody>art. 214 ontwerp van decreet houdende wijziging van diverse decreten met betrekking tot wonen en bijhorende toelichting in de Memorie van Toelichting</MadCap:popupBody></MadCap:popup> te gebeuren in verhouding tot het aandeel van de overgedragen contracten en activiteiten ten opzichte van de totale overdracht .</p>
                    </li>
                    <li>
                        <p style="font-style: italic;">Belangrijk te weten is dat wanneer er meerdere ontvangende maatschappijen zijn, en een gedeelte van de activa van het vermogen in het voorstel van overdracht niet wordt toegekend en de tekst van het voorstel geen uitsluitsel geeft over de verdeling ervan, dit gedeelte (of de waarde ervan) verdeeld wordt over alle betrokken maatschappijen naar verhouding tot het nettoactief dat aan ieder van hen in het voorstel van overdracht is toegekend.</p>
                    </li>
                    <li>
                        <p style="font-style: italic;">Wanneer er meerdere ontvangende maatschappijen zijn, en een gedeelte van de passiva van het vermogen in het voorstel van overdracht niet wordt toegekend en de tekst van dit voorstel geen uitsluitsel geeft over de verdeling ervan, dan zijn alle verkrijgende maatschappijen daarvoor hoofdelijk <MadCap:popup><MadCap:popupHead>aansprakelijk</MadCap:popupHead><MadCap:popupBody>artikel 12:97 WVV</MadCap:popupBody></MadCap:popup> .</p>
                    </li>
                </ul>
            </li>
            <li>
                <p>De inhoud van de bodemattesten, tenzij hieraan wordt verzaakt. U leest er <a href="../../Voorbereidende handelingen/Voorbereiding overdracht onroerende goederen.htm#Bodemattest">hier</a>  meer over.</p>
            </li>
            <li>
                <p>Indien de overdracht van algemeenheid wordt gedaan om niet ten voordele van een bestaande SHM, vermeldt u eveneens dat de overdracht gebeurt onder de <MadCap:popup><MadCap:popupHead>opschortende voorwaarde</MadCap:popupHead><MadCap:popupBody>art. 212 ontwerp van decreet houdende wijziging van diverse decreten met betrekking tot wonen</MadCap:popupBody></MadCap:popup> dat die SHM erkend wordt als woonmaatschappij.</p>
            </li>
        </ul>
        <p>&#160;</p>
        <p>Hoewel de wet dit niet uitdrukkelijk voorziet, is het aangewezen dat het voorstel eveneens de vergoeding vermeldt die zal worden betaald in ruil voor de overdracht van de algemeenheid.</p>
        <h4>Wat kan u extra in het voorstel van overdracht zetten?</h4>
        <p>De raden van bestuur kunnen ook extra informatie in het voorstel van overdracht zetten, bijvoorbeeld wat zij belangrijk vinden om latere discussies te vermijden.</p>
        <h5 style="font-weight: bold;">Voorbeelden:</h5>
        <ul>
            <li>
                <p>Afspraken over het aanvullende pensioen als er bij de overdragende vzw een cao over het aanvullende pensioen bestaat en personeel overgedragen wordt aan de verkrijgende maatschappij, in het bijzonder de ‘verworven reserves’. We raden sterk aan dit vooraf te regelen in het voorstel van overdracht en de akte tot vaststelling van de. U leest <a href="Personeelzaken.htm">hier</a>  meer over personeelszaken en cao nr.32 bis.</p>
            </li>
            <li>
                <p>De eventuele bijkomende volmachten voor de directeur.</p>
            </li>
            <li>
                <p>De eventuele wijzigingen van de statuten. In sommige gevallen zal een statutenwijziging noodzakelijk zijn, bijvoorbeeld bij een overdracht van algemeenheid aan een bestaande SHM die hiervoor haar voorwerp moet uitbreiden. De statutenwijzigingen kunnen als een afzonderlijk punt op de raad van bestuur komen, of samen met het voorstel van overdracht (de statuten zijn dan een bijlage bij het voorstel van overdracht). Zo is iedereen van in het begin goed geïnformeerd over bijvoorbeeld de voorwerpswijziging. U leest er meer over bij de “<a href="Uitnodiging raden van bestuur.htm">uitnodigingen van de raden van bestuur</a> ” en “<a href="Bijeenkomsten raden van bestuur.htm">bijeenkomsten van de raden van bestuur</a> ”.</p>
            </li>
        </ul>
        <p>Indien de statuten nog niet in overeenstemming werden gebracht met het WVV, zal dat omwille van de statutenwijziging bij deze gelegenheid moeten gebeuren.</p>
        <p>&#160;</p>
        <p>Met het voorstel van overdracht start de procedure van de overdracht van algemeenheid formeel.</p>
    </body>
</html>