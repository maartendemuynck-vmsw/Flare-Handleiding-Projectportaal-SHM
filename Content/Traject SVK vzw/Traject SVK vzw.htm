<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h1>Te doorlopen traject voor SVK-vzw's</h1>
        <p>U leest in dit hoofdstuk over voorafgaande juridische procedures tussen SVK's onderling:</p>
        <ul>
            <li>
                <p><a href="Splitsing/Splitsing.htm">Voorafgaande splitsing</a>
                </p>
            </li>
        </ul>
        <p>Overdracht van algemeenheid of bedrijfstak door SVK's aan SHM's of woonmaatschappij</p>
        <ul>
            <li>
                <p><a href="overdracht algemeenheid/Overdracht van algemeenheid.htm">Overdracht van algemeenheid</a>
                </p>
            </li>
            <li>
                <p><a href="overdracht bedrijfstak/Overdracht van bedrijfstak.htm">Overdracht van bedrijfstak</a>
                </p>
            </li>
            <li>
                <p><a href="Individuele contacten/Individuele overdrachten.htm">Individuele overdrachten</a>
                </p>
            </li>
        </ul>
        <h2>Algemene inleiding </h2>
        <p>SVK’s moeten uiterlijk tegen 30 juni 2023 al hun vermogensbestanddelen met betrekking tot sociale verhuur overdragen aan één of meerdere maatschappijen (sociale huisvestingsmaatschappijen of woonmaatschappijen).</p>
        <div>
            <ul>
                <li>
                    <p>Dit kunnen zij doen door middel van individuele overdrachten, zoals de overdracht van individuele contracten of de individuele overdracht van patrimonium.</p>
                    <p>&#160;</p>
                </li>
                <li>
                    <p>Daarnaast biedt het decreet de SVK’s de mogelijkheid om gebruik te maken van een aantal overdrachtsmethoden “onder algemene titel” naar sociale huisvestingsmaatschappijen die woonmaatschappij zullen worden of woonmaatschappijen. De beschikbare procedures zijn de overdracht van algemeenheid of de overdracht van bedrijfstak.</p>
                    <p>&#160;</p>
                </li>
                <li>
                    <p>Verschillende operaties kunnen elkaar ook opvolgen.</p>
                    <p>&#160;</p>
                    <p style="font-style: italic;">Bijvoorbeeld: Een SVK doet eerst een individuele overdracht van een onroerend goed aan SHM X, dan een individuele overdracht van een contract aan WM Y en tot slot een overdracht van algemeenheid aan woonmaatschappij Z.</p>
                    <p style="font-style: italic;">Na een overdracht van algemeenheid kunnen uiteraard geen overdracht van bedrijfstak of individuele overdrachten volgen.</p>
                </li>
            </ul>
        </div>
        <p>Voorafgaand aan een overdracht aan een SHM of woonmaatschappij kunnen SVK’s ook bepaalde herstructureringsoperaties doorvoeren met één of meerdere andere SVK’s.</p>
        <p>&#160;</p>
        <p>Dit kan nuttig zijn om alle SVK-vermogensbestanddelen te groeperen per werkingsgebied van de woonmaatschappijen, om deze vervolgens als één ‘pakket’ over te dragen aan de betrokken maatschappij (een SHM, die vervolgens de nodige herstructureringen en hervormingen zal doorvoeren om WM te worden, of rechtstreeks aan een WM).</p>
        <div>
            <ul>
                <li>
                    <p>Voor deze “voorafgaande” overdrachten kunnen SVK’s een beroep doen op de individuele overdrachten</p>
                    <p>&#160;</p>
                </li>
                <li>
                    <p>SVK’s kunnen ook een beroep doen op verschillende overdrachtsmethoden “onder algemene titel”. Hoewel SVK’s in theorie gebruik kunnen maken van de fusie, de splitsing, de overdracht van algemeenheid en overdracht van bedrijfstak, bespreekt dit draaiboek enkel de splitsing van een SVK naar twee of meer bestaande SVK’s (de “splitsing door overneming”). Indien uw organisatie redenen heeft om te kiezen voor een andere procedure, raadpleeg een juridisch adviseur.</p>
                    <p>&#160;</p>
                </li>
                <ul style="list-style-type: circle;">
                    <li>
                        <p>De splitsingsprocedure is een aangewezen procedure voor SVK’s die zich uitstrekken over meer dan één werkingsgebied om hun vermogen en activiteiten te verdelen over andere SVK’s in elk van deze werkingsgebieden.</p>
                        <p>&#160;</p>
                    </li>
                    <li>
                        <p>De splitsing door overneming is qua tijdsverloop, administratieve last en kosten de voordeligste techniek in vergelijking met de splitsing door oprichting van een nieuwe maatschappij. Indien uw organisatie redenen heeft om te kiezen voor een splitsing door oprichting (bijvoorbeeld in het licht van de organisatie van de activiteiten in functie van het werkingsgebied van de woonmaatschappijen en er geen bestaande SVK is met het passende werkingsgebied), raadpleeg een juridisch adviseur.</p>
                        <p>&#160;</p>
                    </li>
                    <li>
                        <p>Belangrijk is dat het WVV niet voorziet in de mogelijkheid van een partiële splitsing. De splitsing die verloopt volgens Boek 13 van het WVV zal steeds betrekking hebben op het volledige vermogen van de te splitsen vzw en zal een ontbinding zonder vereffening tot gevolg hebben.</p>
                        <p>&#160;</p>
                    </li>
                    <li>
                        <p>Een gelijkaardig resultaat als de partiële splitsing kan worden bekomen via een overdracht om niet van bedrijfstak. Let evenwel op. Daarvoor moeten de over te dragen activa en passiva een bedrijfstak vormen. Raadpleeg een juridisch adviseur. Bij twijfel raden wij aan om de procedure van de splitsing te volgen.</p>
                        <p>&#160;</p>
                    </li>
                    <ul>
                        <li>
                            <p style="font-style: italic;">Een bedrijfstak is een geheel dat op technisch en organisatorisch gebied een autonome activiteit uitoefent en op eigen kracht kan werken. Hierbij is het belangrijk dat u de volledige bedrijfstak en alle daaraan verbonden activa en passiva overdraagt. De partijen hebben niet de mogelijkheid om enkel een selectie van de aan de bedrijfstak verbonden activa en passiva over te dragen.</p>
                            <p>&#160;</p>
                        </li>
                        <li>
                            <p style="font-style: italic;">In de praktijk zal het voor het overdragende SVK belangrijk zijn dat zij alle activa, passiva en overeenkomsten die exclusief betrekking hebben op de activiteiten van het werkingsgebied die worden afgesplitst, mee overdragen naar de ontvangende SVK’s, en dat de overgedragen activiteit op een autonome wijze kan worden verdergezet na de inbreng.</p>
                            <p>&#160;</p>
                        </li>
                        <li>
                            <p style="font-style: italic;"><u>Let op:</u> het loutere feit dat de activiteiten gebundeld zijn per werkingsgebied, betekent niet automatisch dat er sprake is van een bedrijfstak. Bij twijfel raden wij aan om de procedure van de splitsing te volgen.</p>
                        </li>
                    </ul>
                </ul>
            </ul>
        </div>
        <p>Voorafgaand aan al deze verrichtingen is het belangrijk om duidelijke afspraken te maken tussen de verschillende betrokken partijen over de herstructureringen. Hier kan alvast worden benadrukt dat het draaiboek enkel de besluitvorming en te volgen stappen binnen de sociale verhuurkantoren toelicht, en niet ingaat op de besluitvorming op niveau van de leden.</p>
    </body>
</html>