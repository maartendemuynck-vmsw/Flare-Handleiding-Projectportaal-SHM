<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Rechtsgevolgen van de splitsing</h2>
        <p>De rechtsgevolgen van de splitsing zijn (artikel 13:1 WVV):</p>
        <div>
            <ul>
                <li>
                    <p>De ontbonden vzw houdt op te bestaan.</p>
                    <p>&#160;</p>
                </li>
                <li>
                    <p>Het gehele vermogen van de ontbonden vzw (alle activa en passiva, rechten en verplichtingen) gaat over op de verkrijgende vzw’s volgens de verdeling zoals goedgekeurd op de buitengewone algemene vergaderingen.</p>
                    <p>&#160;</p>
                </li>
                <li>
                    <p>De leden van de ontbonden vzw verliezen hun hoedanigheid van lid, tenzij de buitengewone algemene vergaderingen hebben besloten dat de leden van de ontbonden vzw van rechtswege lid worden van de verkrijgende vzw’s overeenkomstig het verrichtingsvoorstel.</p>
                    <p>&#160;</p>
                </li>
                <li>
                    <p>Mogelijkheid voor schuldeisers van elke bij de splitsing betrokken vzw om zekerheden te eisen (artikel 13:6 WVV).</p>
                    <p>&#160;</p>
                    <ul>
                        <li>
                            <p style="font-style: italic;">Uiterlijk binnen twee maanden na de bekendmaking in de Bijlagen bij het Belgisch Staatsblad van een uittreksel van de splitsingsaktes, kan een zekerheid geëist worden door de schuldeisers van zowel de ontbonden vzw als van de verkrijgende vzw’s, die een vordering hebben die vaststaand maar nog niet opeisbaar is voor die bekendmaking in de Bijlagen bij het Belgisch Staatsblad. Hetzelfde geldt voor de schuldeisers die voor dergelijke schuldvordering een gerechtelijke of arbitrale procedure hebben opgestart, voordat de uittreksels van de splitsingsaktes bekendgemaakt werden in de Bijlagen bij het Belgisch Staatsblad.</p>
                            <p>&#160;</p>
                        </li>
                        <li>
                            <p style="font-style: italic;">De verkrijgende vzw aan wie de verbintenis is toebedeeld en, in voorkomend geval, de ontbonden vzw, kunnen elk deze rechtsvordering afweren door de schuldvordering te voldoen tegen haar waarde, na aftrek van het disconto.</p>
                            <p>&#160;</p>
                        </li>
                        <li>
                            <p style="font-style: italic;">Indien geen overeenstemming wordt bereikt of indien de schuldeiser geen voldoening heeft gekregen, legt de meest gerede partij het geschil voor aan de voorzitter van de ondernemingsrechtbank van de zetel van de schuldplichtige vzw, zitting houdend in kort geding.</p>
                            <p>&#160;</p>
                        </li>
                    </ul>
                </li>
                <li>
                    <p>Hoofdelijke aansprakelijkheid van de verkrijgende vzw’s (artikel 13:1 juncto 12:17 WVV).</p>
                    <p>&#160;</p>
                    <ul>
                        <li>
                            <p style="font-style: italic;">Bij splitsing blijven de verkrijgende vzw’s hoofdelijk gehouden tot betaling van de zekere en opeisbare schulden die bestaan op de dag dat een uittreksel van de splitsingsaktes in de Bijlagen bij het Belgisch Staatsblad wordt bekendgemaakt en die overgaan op een andere vzw ten gevolge van de splitsing en van de schulden waarvoor de schuldeiser een vordering in rechte of via arbitrage heeft ingesteld voor de splitsingsakte. Deze aansprakelijkheid is beperkt tot het nettoactief dat aan ieder van die vzw’s wordt toegekend in het kader van de splitsing.</p>
                            <p>&#160;</p>
                        </li>
                        <li>
                            <p style="font-style: italic;">De verkrijgende vzw’s kunnen uiteraard onderling afspraken maken omtrent de interne afhandeling van dergelijke hoofdelijke aansprakelijkheid. Deze afspraken zijn echter niet tegenwerpelijk aan derden.</p>
                        </li>
                    </ul>
                </li>
            </ul>
        </div>
    </body>
</html>