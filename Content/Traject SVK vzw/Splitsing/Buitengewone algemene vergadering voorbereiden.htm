<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>De buitengewone algemene vergaderingen van de betrokken vzw's voorbereiden</h2>
        <p>De algemene vergaderingen van de betrokken vzw’s zullen gevraagd worden om de splitsing goed te keuren. Deze vergaderingen zullen voor een notaris moeten gehouden worden.</p>
        <p>&#160;</p>
        <p>Voor de uitnodigingen heeft u een actuele lijst van leden nodig, gebaseerd op de ledenregisters van de vzw’s. Actualiseer daarom tijdig het ledenregister zodat alle leden bekend zijn en u hen correct kan uitnodigen.</p>
        <p>&#160;</p>
        <p>De wettelijke termijn om uw leden uit te nodigen is 15 dagen (artikel 9:14 WVV). Indien er ook onroerend goed overgaat op de verkrijgende vzw’s, moet de notaris voldoende tijd krijgen om de opzoekingen met betrekking tot dit onroerend goed te doen. Er moet ook voldoende tijd voorzien worden voor de publieke leden van de betrokken vzw’s om de verrichting intern te laten goedkeuren.</p>
        <p>&#160;</p>
        <p>Indien naar aanleiding van de splitsing, een wijziging zou worden doorgevoerd in het bestuursorgaan van de overnemende SVK, hou er dan ook rekening mee dat de interne besluitvorming bij de aandeelhouders (gemeenten, OCMW’s, provinciebesturen, …) om een bestuurder aan te duiden in de nieuwe raad van bestuur tijd vraagt.</p>
        <h3 style="text-decoration: underline;">Informeer uw leden transparant</h3>
        <p>Op de buitengewone algemene vergaderingen van de betrokken vzw’s moet ten minste twee derde van de leden aanwezig of vertegenwoordigd zijn en heeft u een bijzondere meerderheid nodig. U leest hier meer over de aanwezigheid en meerderheid bij de buitengewone algemene vergaderingen.</p>
        <p>&#160;</p>
        <p>Informeer daarom tijdig en transparant de leden over de beweegredenen van de splitsing en probeer via transparante communicatie een draagvlak voor de splitsing te creëren. Beperk u dus niet tot de wettelijke verplichting om hen inzage in de documenten te geven vooraf aan de buitengewone algemene vergadering. U leest er hier meer over.</p>
        <h3 style="text-decoration: underline;">Wat als er veel tijd ligt tussen het verrichtingsvoorstel en de buitengewone algemene vergaderingen?</h3>
        <p>De voorbereiding van de buitengewone algemene vergadering kan veel tijd vragen. Dus, het kan zijn dat er tussen het verrichtingsvoorstel en de buitengewone algemene vergaderingen al heel wat tijd verliep.</p>
        <p>&#160;</p>
        <p>Informeer daarom uw leden tussentijds over bepaalde veranderingen.</p>
        <h3 style="text-decoration: underline;">De uitnodiging en de agenda</h3>
        <p>De uitnodiging voor de buitengewone algemene vergadering vermeldt de agenda, de datum en het uur.</p>
        <h4>De agenda</h4>
        <p>Hieronder vindt u een opsomming van de agendapunten die opgenomen worden in de agenda van de betrokken vzw’s. U kunt deze eventueel nog aanvullen met andere punten die los staan van de splitsing.</p>
        <div>
            <ul>
                <li>
                    <p>kennisname en bespreking van het verrichtingsvoorstel, de staat van activa en passiva en het controleverslag van de commissaris, bedrijfsrevisor of externe accountant</p>
                    <p>&#160;</p>
                </li>
                <li>
                    <p>goedkeuring van het splitsingsbesluit waarbij de overnemende vzw’s via een splitsing van de te splitsen vzw de in het verrichtingsvoorstel aangeduide activa en passiva van de vzw overnemen volgens de modaliteiten en tegen de voorwaarden bepaald in het verrichtingsvoorstel</p>
                    <p>&#160;</p>
                </li>
                <li>
                    <p>ontbinding zonder vereffening (enkel voor de te splitsen vzw)</p>
                    <p>&#160;</p>
                </li>
                <li>
                    <p>kwijting aan de leden van de raad van bestuur van de te splitsen vzw</p>
                    <p>&#160;</p>
                </li>
                <li>
                    <p>machtiging aan de raad van bestuur van de overnemende vzw’s om:</p>
                    <p>&#160;</p>
                    <ul>
                        <li>
                            <p>de formaliteiten te vervullen om de splitsing openbaar te maken</p>
                        </li>
                        <li>
                            <p>het ledenregister van de te splitsen vzw te vernietigen</p>
                        </li>
                    </ul>
                </li>
            </ul>
        </div>
        <p>Indien de verkrijgende vzw’s hun statuten naar aanleiding van de splitsing zouden aanpassen, moet dit ook op de agenda van de buitengewone algemene vergadering van de verkrijgende vzw’s opgenomen worden.</p>
        <h4>Mee te versturen documenten</h4>
        <p>De volgende documenten moeten met de uitnodiging worden meegestuurd:</p>
        <div>
            <ul>
                <li>
                    <p>het verrichtingsvoorstel</p>
                </li>
                <li>
                    <p>de staat van activa en passiva</p>
                </li>
                <li>
                    <p>het controleverslag van de commissaris, bedrijfsrevisor of externe accountant</p>
                </li>
            </ul>
        </div>
    </body>
</html>