<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h3>Gevolgen voor lopende overeenkomsten</h3>
        <p>De overdracht van het gehele vermogen van de gesplitste vzw, houdt de overdracht in van alle activa en passiva, waaronder, in principe, ook de overdracht van alle overeenkomsten inbegrepen is.</p>
        <p>&#160;</p>
        <p>Men moet echter de geldigheid aanvaarden van clausules die voorzien in de ontbinding van de overeenkomst in geval van wijziging van de contractspartij ten gevolge van een splitsing. Dergelijke clausules moeten beperkend geïnterpreteerd worden.</p>
        <p>&#160;</p>
        <div>
            <p style="text-indent: 0.5in;"><i>Een clausule die in algemene bewoordingen de overdracht van de overeenkomst verbiedt, zal geen uitwerking hebben; enkel wanneer ook elke overdracht onder algemene titel uitdrukkelijk wordt uitgesloten, zal de clausule uitwerking hebben bij een splitsing.</i>
            </p>
        </div>
        <p>&#160;</p>
        <p>Ook clausules die een ‘wijziging in de controle’ als beëindigingsgrond aanduiden, kunnen bij een splitsing worden toegepast. Ook hier zal de wijze waarop de clausule werd opgesteld doorslaggevend zijn voor de vraag of de overeenkomst al dan niet kan beëindigd worden.</p>
        <p>&#160;</p>
        <p>Voorafgaand aan de beoogde verrichting moet dus een boekenonderzoek gedaan worden. U leest hier meer over het boekenonderzoek. Er moet nagegaan worden of de overdracht van bepaalde overeenkomsten al dan niet de instemming van de contractspartijen vereist:</p>
        <div>
            <ul>
                <li>
                    <p>Is geen instemming van de contractspartijen vereist, dan gaan de overeenkomsten automatisch over. Het is wel aan te raden om alle contractspartijen onmiddellijk op de hoogte te brengen van de overdracht van de overeenkomst en van de nieuwe contactgegevens en eventueel facturatiegegevens van de nieuwe contractspartij.</p>
                    <p>&#160;</p>
                </li>
                <li>
                    <p>Vereist de overdracht van een overeenkomst de voorafgaande instemming van een contractspartij, dan moet zo spoedig mogelijk contact worden opgenomen met deze contractspartij om diens toestemming met de overdracht te ontvangen voorafgaand aan de verrichting.</p>
                </li>
            </ul>
        </div>
        <p>Nadat de overeenkomsten zijn overgedragen, wordt best ook een ‘addendum’ bij deze overeenkomsten opgesteld. In zo’n addendum wordt dan opgenomen dat de overeenkomsten werden overgedragen en wie de nieuwe contractspartijen zijn.</p>
    </body>
</html>