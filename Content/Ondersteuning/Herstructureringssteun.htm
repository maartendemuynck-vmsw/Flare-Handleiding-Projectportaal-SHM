<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h1>Herstructureringssteun</h1>
        <p>De Vlaamse Regering kan de eventuele nadelige financiële gevolgen voor een woonmaatschappij, die het gevolg zijn van een herstructurering in de zin van boek 12 van het Wetboek van vennootschappen en verenigingen, (geheel of gedeeltelijk) compenseren door een subsidie te verlenen. Dit kan ze wel enkel binnen de perken van de kredieten die daarvoor op de begroting van het Vlaamse Gewest ingeschreven worden. Ze kan de kosten die aan de herstructurering verbonden zijn en de bijkomende lasten die het gevolg zijn van de herstructurering subsidiëren (artikel 4.50 Vlaamse Codex Wonen van 2021). De Vlaamse Regering voorziet een compensatie voor kosten bij het vormen van de woonmaatschappij. Een woonmaatschappij kan deze compensatie maar één keer aanvragen, meer bepaald vanaf 1 januari 2022 tot uiterlijk 30 juni 2028 ( artikelen 4.156 tot en met 4.159 Besluit Vlaamse Codex Wonen van 2021).</p>
        <p>Enkel overnamen die gebeuren tegen een vergoeding in aandelen komen in aanmerking voor deze subsidie, met uitzondering van de eerste 100 overnamen van dezelfde overdrager die gebeuren tegen een andere vergoeding dan in aandelen.</p>
        <p>U kunt deze herstructureringssteun combineren met andere eventuele vergoedingen en subsidies. De voorwaarde is wel dat de totaliteit van de toelagen en subsidies niet hoger is dan de werkelijk gemaakte, op basis van al gemaakte aantoonbare kosten. Enkel de kosten die onder volgende categorieën vallen komen in aanmerking voor de subsidie:</p>
        <p>1)	de notariskosten;</p>
        <p>2)	de advieskosten;</p>
        <p>3)	de kosten voor informatisering,  hard- en software en automatisering;</p>
        <p>4)	de verhuis-en huisvestingskosten;</p>
        <p>5)	de communicatiekosten;</p>
        <p>6)	de opmetingskosten;</p>
        <p>7)	de betaalde  verbrekingsvergoedingen,  met uitzondering  van de verbrekings-en  opzegvergoedingen naar aanleiding  van het beëindigen van een arbeidscontract.</p>
        <p>De herstructureringssteun kan in geen geval hoger liggen dan het plafondbedrag, opgesteld op basis van het overgenomen patrimonium. Dit plafondbedrag is als volgt samengesteld:</p>
        <p>1)	per overgenomen sociale huurwoning  of  kadastraal  perceel of  deel  ervan, waarop geen sociale huurwoning  is gerealiseerd, van  een andere woonmaatschappij  of  van een sociale  huisvestingsmaatschappij:</p>
        <p>a.	vanaf  de eerste tot en met de 2.000ste  overname: 100  euro;</p>
        <p>b.	vanaf  de 2.001ste tot  en met de 5.000ste  overname: 50  euro;</p>
        <p>c.	vanaf  de 5.001ste  overname: 25  euro;</p>
        <p>2)	per overname van een in  huur genomen  of  in  erf pacht genomen  woning  of  kamer op de private huurmarkt (SVK’s), vermeld  in artikel  4.40,  4°, van de Vlaamse  Codex Wonen van 2021:</p>
        <p>a.	vanaf  de 1ste tot en met de 100ste  overname: 150  euro;</p>
        <p>b.	vanaf  de 101ste  overname: 100  euro.</p>
        <p>3)	de volgende forfaitaire compenserende  toelage  voor een herstructurering:</p>
        <p>a.	50.000  euro als minstens  twee sociale  huisvestingsmaatschappijen of  woonmaatschappijen bij de herstructurering betrokken zijn;</p>
        <p>b.	25.000  euro per bijkomende  sociale  huisvestingsmaatschappij  of  woonmaatschappij  met huur-of  gemengde  activiteiten  die  bij de herstructurering  betrokken is;</p>
        <p>c.	12.500  euro per bijkomende  sociale  huisvestingsmaatschappij  die  bij de herstructurering  betrokken  is, maar die alleen koopactiviteiten ontwikkelt;</p>
        <p>Om een toelage te kunnen krijgen, wordt alleen rekening gehouden met herstructureringen waarvoor de neerlegging van de akte is gedaan tussen 1 januari 2022 en 30 juni 2028 en met bewijsstukken met datum vanaf 1 januari 2020 die u niet eerder indiende om een toelage te krijgen.</p>
    </body>
</html>