<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Renteloze leningen bij overdrachten patrimonium</h2>
        <p>De overdracht van onroerende goederen om woonmaatschappijen te vormen zal voortaan</p>
        <p>gefinancierd kunnen worden met een nieuwe renteloze lening. Zowel woonmaatschappijen</p>
        <p>als SHM’s komen hiervoor in aanmerking.</p>
        <p>Deze renteloze lening kan aangegaan worden om zowel sociale huurwoningen over te dragen als onbebouwde percelen die geschikt zijn voor sociale huisvesting. Indien huurwoningen worden overgedragen dan is een renteloze annuïteitenlening mogelijk, voor onbebouwde percelen zal dit een renteloze bulletlening zijn. Het gaat met andere woorden over de verwerving van eigendoms-, erfpacht- of opstalrechten op sociale huurwoningen en onbebouwde percelen die geschikt zijn voor sociale huisvesting. Let wel: gaat het om de verwerving van een erfpacht- of opstalrecht, dan kan de woonmaatschappij enkel in de volgende gevallen een renteloze lening opnemen:</p>
        <p>o	De overdrager is een lokaal bestuur en op het betrokken onroerend goed rust geen openstaand saldo meer van een lening die is gesloten bij de VMSW, het Financieringsfonds of Vlabinvest apb.</p>
        <p>o	De overdrager bezit alleen de erfpacht- of opstalrechten op het betrokken onroerend goed.</p>
        <p>De looptijd van de renteloze annuïteitenlening bedraagt minimaal 20 jaar en maximaal 33jaar. De initiatiefnemer kan de looptijd afstemmen op de resterende looptijd(en) van de</p>
        <p>lening(en) die samen met de onroerende goederen overgedragen zullen moeten worden.</p>
        <p>De looptijd van de renteloze bulletlening bedraagt maximaal 10 jaar. Na het doorlopen van</p>
        <p>het programmatieproces en bij toewijzing op het Jaarbudget kan deze bulletlening worden</p>
        <p>omgezet naar een FS3-annuïteitenlening, indien het onroerend goed door de overdragende partij na 2008 werd verworven</p>
        <p>Het bedrag waarvoor de woonmaatschappij een renteloze lening kan krijgen is gelijk aan de overdrachtsprijs verminderd met het bedrag van de nog openstaande leningen enerzijds en de verkregen subsidies die bijdroegen tot de marktwaarde van de onroerende goederen anderzijds. Tot deze subsidies worden voorlopig enkel de REG- en VKF-subsidie gerekend.</p>
        <p>Voor de verwerving van andere onroerende goederen (die dus niet geschikt zijn voor sociale huisvesting) is er geen renteloze lening mogelijk. Woonmaatschappijen en SHM’s kunnen hiervoor wel de bestaande marktconforme leningen bij de VMSW gebruiken.</p>
    </body>
</html>