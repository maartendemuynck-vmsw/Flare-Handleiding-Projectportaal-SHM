<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Voorbereiding overdracht onroerende goederen</h2>
        <p>U moet alle kadastrale percelen (met eigendomsaanhaling) inventariseren. De notaris of commissaris van de afdeling vastgoedtransacties zal dit op zich nemen. U leest hierna meer over de keuze van notaris of commissaris. Deze inventarisering is een tijdrovende opdracht. Het is vaak moeilijk om een exact beeld te krijgen van het (vaak erg gegroeide) patrimonium. U moet ook een overzicht opmaken van uw vergunningen, lopende leningen en licenties.</p>
        <p>Een reorganisatie impliceert de overdracht van de grond waarvan de betrokken woonactoren eigenaar zijn of houders van een recht van vruchtgebruik, een erfpacht, een opstalrecht of een concessie. Dit is een overdracht volgens artikel 2, 18° van het Bodemdecreet.</p>
        <p>&#160;</p>
        <p>Volgens het Bodemdecreet betekent grond “bodem of de opstallen die zich op of in de bodem bevinden”.</p>
        <p>&#160;</p>
        <p>U leest hierna meer over de documenten die u nodig kan hebben bij de overdracht van onroerende goederen. Het gaat meer bepaald over eigendomstitels, kadastrale uittreksels, stedenbouwkundige inlichtingen, bodemattesten, keuringsattesten elektrische installaties, keuringsattesten stookolietanks, postinterventiedossiers en asbestinventarisatieattesten. Ook de uitzonderingsregels in verband met het energieprestatiecertificaat en het oriënterend bodemonderzoek worden hierna besproken. Bij wijze van overzicht voegen we een tabel toe waar u per overdrachtsvorm ziet welke documenten u exact nodig heeft.</p>
        <h3><u>Keuze notaris of commissaris afdeling Vastgoedtransacties</u>
        </h3>
        <p>Als maatschappij kunt u vrij kiezen om voor de opmaak van de authentieke akten (in verband met de fusie of individuele overdrachten) beroep te doen op een notaris of een commissaris van de afdeling vastgoedtransacties.</p>
        <h3 style="text-decoration: underline;">Eigendomstitels</h3>
        <h4>Wat?</h4>
        <p>Een eigendomstitel is het formele stuk dat aantoont dat uw maatschappij eigenaar is van het onroerend goed dat wordt overgedragen. Dit stuk kan de vorm aannemen van een aankoopakte, een ruilakte, een schenkingsakte,…</p>
        <p>&#160;</p>
        <p>Daarnaast bevat de eigendomstitel informatie over eventuele voorwaarden waaronder de overdracht is gebeurd, eventuele erfdienstbaarheden, de al dan niet vrije verhandelbaarheid enz. Deze informatie is uiteraard van belang voor de notaris of commissaris van de afdeling vastgoedtransacties die de nieuwe overdrachtsakte zal opmaken.</p>
        <h4>Hoe bekomen?</h4>
        <p>U zal zelf wellicht in de meeste gevallen beschikken over de eigendomstitel.</p>
        <p>&#160;</p>
        <p>Wanneer dit niet zo is, kan u navraag doen bij de notaris die de akte verleden heeft. Notarissen zijn namelijk verplicht om de originele akten te bewaren die zij (of hun voorgangers) verleden hebben.</p>
        <p>&#160;</p>
        <p>Wanneer u niet meer weet welke notaris de akte verleden heeft, kan u (of de notaris of commissaris van de afdeling vastgoedtransacties) de eigendomstitel aanvragen bij het kantoor Rechtszekerheid (d.i. het vroegere hypotheekkantoor). Hoe u dit doet, kan u nalezen op <a href="https://financien.belgium.be/nl/particulieren/woning/kadaster/eigenaarsgegevens&quot; /l &quot;q3">de website van de FOD Financiën.</a></p>
        <p>&#160;</p>
        <h4>Kostprijs</h4>
        <ul>
            <li>
                <p>Gratis wanneer u zelf beschikt over alle eigendomstitels</p>
            </li>
            <li>
                <p>15 euro per eigendomstitel wanneer u (of de notaris of commissaris van de afdeling vastgoedtransacties) deze opvraagt bij het kantoor Rechtszekerheid</p>
            </li>
        </ul>
        <h4>Vervaltermijn</h4>
        <p>Geen</p>
    </body>
</html>