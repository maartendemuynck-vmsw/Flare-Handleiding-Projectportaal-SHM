<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>ntellectuele, industriële eigendomsrechten en vergunningen</h2>
        <p>U moet de verplichtingen bij de overdracht van intellectuele en industriële eigendomsrechten eerbiedigen. Voorbeelden van intellectuele eigendomsrechten zijn: auteursrechten, gedeponeerde merken, beschermde uitvindingen, ontwikkelde software (als de overgenomen woonactor deze bezit), merknamen, logo’s, slagzinnen, bouwkundige plannen en ontwerpen (als de overgenomen woonactor deze bezit), …</p>
        <p>&#160;</p>
        <p>Dit geldt ook voor vergunningen, als zij al overgedragen kunnen worden.</p>
        <h3 style="text-decoration: underline;">Omgevingsvergunningen voor stedenbouwkundige handelingen</h3>
        <p>Voor omgevingsvergunningen voor stedenbouwkundige handelingen (de vroegere stedenbouwkundige vergunningen) moet u geen specifieke formaliteiten naleven. De overdracht ervan is niet vereist. Ook bent u niet verplicht om de reorganisatie te melden bij de overheid die deze vergunningen verleent.</p>
        <p>&#160;</p>
        <h3 style="text-decoration: underline;">Omgevingsvergunningen voor exploitatie van ingedeelde inrichtingen of activiteiten</h3>
        <p>Voor omgevingsvergunningen voor exploitatie van ingedeelde inrichtingen of activiteiten (de vroegere milieuvergunningen; bijvoorbeeld bij aircosystemen, stookolietanks, verwarmingssystemen, …) moet u wel met een specifiek meldingsformulier de overname melden. Dit is verplicht en moet gebeuren voor de datum van inwerkingtreding van de herstructurering aan de vergunningverlenende overheid die vóór de overdracht bevoegd was om een omgevingsvergunning af te leveren.</p>
        <p>&#160;</p>
        <p>Meldingen van de overdracht van een omgevingsvergunning kunnen digitaal ingediend worden via het Vlaamse omgevingsloket of via een analoge beveiligde zending in twee exemplaren aan de hand van het formulier voor de melding van de overdracht en de bijhorende addenda uit de addendabibliotheek. U vindt de link naar het omgevingsloket op <a href="https://www.omgevingsloketvlaanderen.be/overdracht-van-een-vergunning-voor-de-exploitatie-van-een-ingedeelde-inrichting-of-activiteit">de website van het departement Omgeving van de Vlaamse overheid</a>. Op deze website vindt u ook het meldingsformulier en de nodige stukken uit de addendabibliotheek terug.</p>
        <p>&#160;</p>
        <p>Meldt u de overname niet, dan kan het departement Omgeving de bestaande omgevingsvergunningen voor exploitatie van ingedeelde inrichtingen of activiteiten schorsen of opheffen. Ook heeft dit gevolgen voor de aansprakelijkheid van de overnemende woonactor. Zolang de overnemende woonactor de melding niet deed, blijven de overnemende en de overgenomen maatschappijen  aansprakelijk.</p>
    </body>
</html>