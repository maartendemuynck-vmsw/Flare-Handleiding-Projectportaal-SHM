<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Renovatieverplichting voor niet-residentiële gebouwen</h2>
        <p>Op 9 juli 2021 keurde de Vlaamse Regering het besluit tot wijziging van het Energiebesluit van 19 november 2010, wat betreft de invoering van een renovatieverplichting voor niet-residentiële gebouwen en bepalingen over het energieprestatiecertificaat voor niet-residentiële gebouwen, definitief goed.</p>
        <p>&#160;</p>
        <p>Vanaf 1 januari 2022 moeten alle niet-residentiële gebouwen en eenheden binnen de vijf jaar na het verlijden van de akte voor overdracht in volle eigendom, het vestigen van een recht van opstal of van een erfpacht, voldoen aan vier energetische renovatiemaatregelen. Deze maatregelen zijn de volgende:</p>
        <ul>
            <li>
                <p>dakisolatie;</p>
            </li>
            <li>
                <p>beglazing;</p>
            </li>
            <li>
                <p>centrale warmte-opwekkers voor ruimteverwarming en</p>
            </li>
            <li>
                <p>koelinstallaties.</p>
            </li>
        </ul>
        <p>Bijkomend moet een minimale energieprestatie behaald worden binnen de vijf jaar na het verlijden van de authentieke akte. De invulling van deze verplichting verschilt voor kleine en grote niet-residentiële gebouw(eenheden).</p>
        <p>&#160;</p>
        <p>Kleine niet-residentiële gebouwen en eenheden die in totaliteit worden overgedragen met een akte verleden vanaf 1 januari 2022 moeten daarnaast ook een energieprestatielabel C halen.</p>
        <p>&#160;</p>
        <p>Grote niet-residentiële gebouwen en eenheden die in totaliteit worden overgedragen waarbij de akte wordt verleden vanaf 1 januari 2023, moeten bijkomend voldoen aan een minimaal aandeel hernieuwbare energie van 5%.</p>
        <p>&#160;</p>
        <p>Op 10 februari 2022 werd <a href="https://beslissingenvlaamseregering.vlaanderen.be/document-view/61BB66EA364ED90008000195" target="_blank">de Omzendbrief OMG/VEKA 2021/1 betreffende het toepassingsgebied van de renovatieverplichting voor niet-residentiële gebouwen</a> gepubliceerd in het Belgisch Staatsblad. Deze omzendbrief geeft meer duiding bij de draagwijdte van het toepassingsgebied van de renovatieverplichting voor niet-residentiële gebouwen.</p>
        <p>&#160;</p>
        <p>U moet als sociale huisvestingsmaatschappij, sociaal verhuurkantoor of woonmaatschappij rekening houden met deze renovatieverplichting wanneer u niet-residentiële gebouwen (zoals kantoren) overdraagt in volle eigendom, of een recht van opstal of van een erfpacht vestigt op een niet-residentiële gebouw.</p>
        <h3>Toepassingsgebied renovatieverplichting niet-residentiële gebouwen</h3>
        <p>Onder het toepassingsgebied van de renovatieverplichting voor niet-residentiële gebouwen vallen dus de notariële overdrachten in volle eigendom, en het vestigen van een opstal- of erfpachtrecht.</p>
        <p>&#160;</p>
        <p>Een aandelentransactie behoort niet tot het toepassingsgebied van de renovatieverplichting voor niet-residentiële gebouwen. Overdrachten naar aanleiding van een fusie of (partiële) splitsing vallen dus niet binnen het toepassingsgebied van deze renovatieverplichting.</p>
        <p>&#160;</p>
        <p>Een overdracht van algemeenheid of van bedrijfstak zal echter wel gebeuren via een notariële overdracht. Deze situatie valt dus wel binnen het toepassingsgebied van de renovatieverplichting voor niet-residentiële gebouwen. Het maakt hierbij geen verschil of de overdracht van algemeenheid of van bedrijfstak hierbij ten bezwarende titel of om niet gebeurt.</p>
    </body>
</html>