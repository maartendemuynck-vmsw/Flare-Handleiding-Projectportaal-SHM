<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>De algemene vergadering van de overdragende welzijnsvereniging voorbereiden</h2>
        <p>De algemene vergadering van de overdragende welzijnsvereniging zal worden gevraagd om de overdracht van de algemeenheid goed te keuren. Deze algemene vergadering dient niet noodzakelijk in aanwezigheid van een notaris plaats te vinden.</p>
        <p>&#160;</p>
        <p>Indien de algemene vergadering echter eveneens de statuten van de overdragende welzijnsvereniging wenst te wijzigen in het kader van de overdracht, of wenst over te gaan tot de ontbinding van de welzijnsvereniging, zal deze algemene vergadering wel in aanwezigheid van een notaris dienen plaats te vinden. Afhankelijk van de voorgenomen statutenwijziging zullen de specifieke formaliteiten en verslagen daaraan gekoppeld dienen te worden voorbereid.</p>
        <p>&#160;</p>
        <p>In de mate dat eveneens de statuten van de overnemende maatschappij zouden worden gewijzigd, zal ook een buitengewone algemene vergadering van de overnemende maatschappij dienen te worden georganiseerd. Dat zal bijvoorbeeld het geval zijn in geval van de overdracht <i>om niet</i>, om de onbeschikbare reserverekening tot uiting te brengen in de statuten. U leest er <a href="Overdracht om niet- nettoactief reserverekening.htm">hier</a> meer over. De algemene vergadering moet in dat geval plaatsvinden in aanwezigheid van een notaris, met naleving van de toepasselijke formaliteiten en verslagplichten die daar eventueel aan gekoppeld zijn.  Vergeet uw statutenwijziging ook niet vooraf ter goedkeuring voor te leggen aan de Minister bevoegd voor Wonen.</p>
        <p>&#160;</p>
        <p><i>Opmerking: De uitvoeringsregels voor woonmaatschappijen zijn nog niet bekend. Het draaiboek zal op dit punt in voorkomend geval later worden aangevuld.</i>
        </p>
        <p>Voor de uitnodigingen heeft u een actuele lijst van leden (of aandeelhouders) nodig, gebaseerd op het ledenregister van de welzijnsvereniging (of de aandeelhoudersregisrers van de maatschappij). Actualiseer daarom tijdig het ledenregister (of aandeelhoudersregister) zodat alle leden (of aandeelhouders) bekend zijn en u hen correct kan uitnodigen.</p>
        <p>&#160;</p>
        <p>We raden aan om uw leden zes weken voor de bijzondere algemene vergadering uit te nodigen. Er moet namelijk voldoende tijd zijn voor de besluitvorming van de publieke leden. U stuurt de uitnodiging ook naar de toezichthouder.</p>
        <h4>Informeer uw leden of aandeelhouders transparant</h4>
        <p>Op de bijzondere algemene vergadering van de overdragende welzijnsvereniging moet ten minste twee derde van de leden aanwezig of vertegenwoordigd zijn en heeft u een bijzondere meerderheid nodig. U leest <a href="Aanwezigheid en meerderheid AV.htm">hier</a> meer over de aanwezigheid en meerderheid bij de bijzondere algemene vergadering.</p>
        <p>&#160;</p>
        <p>Indien de overdracht van algemeenheid gepaard gaat met de erkenning van een overnemende maatschappij als woonmaatschappij, hou er dan rekening mee dat de (stem)rechten van de aandeelhouders met het oog op de vorming van de woonmaatschappijen aanzienlijk kunnen wijzigen. U leest <a href="../Woonmaatschappijen/Omgevormde SHM/Aandeelhouders.htm">hier</a> meer over de (rechten van) aandeelhouders van een SHM die zich omvormt tot woonmaatschappij.</p>
        <p>&#160;</p>
        <p>Informeer daarom tijdig en transparant de leden over de beweegredenen van de overdracht van algemeenheid en probeer via transparante communicatie een draagvlak voor de overdracht van algemeenheid te creëren. Beperk u dus niet tot de wettelijke verplichting om hen inzage in de documenten te geven vooraf aan de algemene vergadering. U leest <a href="Uitnodiging en agenda.htm">hier</a> meer over de documenten die u moet meesturen met de uitnodiging voor de algemene vergadering of moet laten inkijken.</p>
        <h4>Wat als er veel tijd ligt tussen het voorstel van overdracht en de bijzondere algemene vergadering?</h4>
        <p>De voorbereiding van de bijzondere algemene vergadering kan veel tijd vragen. Dus het kan zijn dat er tussen het voorstel van overdracht en de bijzondere algemene vergadering al heel wat tijd verliep.</p>
        <p>&#160;</p>
        <p>Informeer daarom uw leden tussentijds over bepaalde veranderingen.</p>
        <p>&#160;</p>
    </body>
</html>