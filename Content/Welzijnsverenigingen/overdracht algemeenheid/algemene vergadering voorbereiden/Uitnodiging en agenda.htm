<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2> De uitnodiging en de agenda</h2>
        <p>We raden aan om uw deelgenoten ruim op voorhand voor de bijzondere algemene vergadering uit te nodigen. Er moet namelijk voldoende tijd zijn voor de besluitvorming van de deelgenoten. U stuurt de uitnodiging ook naar de toezichthouder.</p>
        <p>&#160;</p>
        <p>De uitnodiging voor de bijzondere algemene vergadering van de overdragende welzijnsvereniging vermeldt de agenda, de datum, plaats en uur.</p>
        <p>&#160;</p>
        <p>Hieronder vindt u de opsomming van de agendapunten die opgenomen worden  in de agenda van de overdragende welzijnsvereniging. U kunt deze eventueel nog aanvullen met lokale punten.</p>
        <div>
            <ul>
                <li>
                    <p>kennisname en bespreking van het voorstel van overdracht en het bijzonder schriftelijk verslag van het bestuursorgaan</p>
                    <p>&#160;</p>
                </li>
                <li>
                    <p>goedkeuring van het besluit tot overdracht van algemeenheid waarbij de overdragende welzijnsvereniging haar gehele vermogen (alle activa en passiva, rechten en verplichtingen) overdraagt aan de verkrijgende maatschappij volgens de modaliteiten en tegen de voorwaarden bepaald in het voorstel tot overdracht</p>
                    <p>&#160;</p>
                </li>
                <li>
                    <p>in voorkomend geval: goedkeuring van de statutenwijzigingen; de statutenwijzigingen moeten nauwkeurig worden aangegeven in de oproeping. Merk op dat de beslissing van de welzijnsvereniging tot wijziging van haar statuten, indien die statutenwijziging een verzwaring van de verplichtingen of een vermindering van de rechten van de deelgenoten teweegbrengt, alleen genomen kan worden als alle deelgenoten daarmee vooraf instemmen (artikel 482, tweede lid van het decreet over het lokaal bestuur). Een statutenwijziging is bovendien niet enkel onderworpen aan een bijzondere procedure voor de deelnemers, maar ook nog aan een goedkeuringstoezicht van de Vlaamse regering, dat wordt uitgeoefend door de minister van Binnenlands Bestuur (artikel 482, eerste lid van het decreet over het lokaal bestuur).</p>
                    <p>&#160;</p>
                </li>
                <li>
                    <p>machtiging aan het bestuursorgaan om de notariële overdrachtsakte te ondertekenen</p>
                </li>
            </ul>
        </div>
        <p>Enkel als de verkrijgende maatschappij haar statuten naar aanleiding van de overdracht van algemeenheid zou aanpassen, is een buitengewone algemene vergadering vereist van de verkrijgende maatschappij met als agendapunt de wijziging en de coördinatie van de statuten.</p>
        <p>&#160;</p>
        <p>Als de verkrijgende maatschappij zich meteen wenst om te vormen tot woonmaatschappij, neemt u in voorkomend geval de agendapunten op die verband houden met de omzetting tot woonmaatschappij en de erkenning van de overnemende maatschappij tot woonmaatschappij. We gaan hier in dit basisscenario niet op in.</p>
        <h3 style="text-decoration: underline;">Documenten mee versturen of laten inkijken?</h3>
        <p>De volgende documenten worden ten minste één maand voor de bijzondere algemene vergadering samen met de agenda aan de deelgenoten van de overdragende welzijnsvereniging toegezonden:</p>
        <div>
            <ul>
                <li>
                    <p>het voorstel van overdracht van algemeenheid (waaraan een staat van activa en passiva wordt gehecht, als van toepassing)</p>
                    <p>&#160;</p>
                </li>
                <li>
                    <p>het bijzonder schriftelijk verslag van het bestuursorgaan</p>
                </li>
            </ul>
        </div>
    </body>
</html>