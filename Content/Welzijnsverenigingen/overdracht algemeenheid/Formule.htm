<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>De keuze van de formule van overdracht van algemeenheid</h2>
        <h3><u>Algemeen</u>
        </h3>
        <p>Bij de overdracht van algemeenheid gaat het geheel van de activa en passiva (de rechten en verplichtingen) van de overdragende welzijnsvereniging over op één of meerdere bestaande of nieuw op te richten maatschappijen. Een eerste evidente stap is uw formule van overdracht van algemeenheid kiezen.</p>
        <p>&#160;</p>
        <p>U kunt kiezen tussen twee formules:</p>
        <ul>
            <li>
                <p>Een <b>overdracht van algemeenheid aan een of meerdere bestaande maatschappijen</b>. De welzijnsvereniging draagt het geheel van haar vermogen (alle activa en passiva, rechten en verplichtingen) over aan een of meerdere andere maatschappij(en) (dit kan een SHM of een woonmaatschappij zijn) die optreden als overnemende vennootschappen en die de activiteiten van de overdragende welzijnsvereniging verderzetten.</p>
                <p>&#160;</p>
                <p>Als de overdracht van algemeenheid gebeurt om niet ten voordele van een bestaande SHM, kan deze overdracht enkel gebeuren onder de opschortende voorwaarde dat die SHM erkend wordt als woonmaatschappij.</p>
            </li>
        </ul>
        <ul>
            <li>
                <p>U richt <b>één of meerdere nieuwe maatschappijen</b> op. De bestaande welzijnsvereniging draagt het geheel van haar vermogen (alle activa en passiva, rechten en verplichtingen) over aan deze nieuwe maatschappij(en). Een dergelijke overdracht van algemeenheid kan enkel als de nieuwe maatschappij als woonmaatschappij wordt opgericht. Het decreet voorziet namelijk dat vanaf haar inwerkingtreding geen nieuwe SHM’s kunnen worden opgericht/erkend.  In dat geval moet u in de timing rekening houden met het feit dat u al de nodige stappen moet zetten voor de erkenning van de op te richten vennootschap als woonmaatschappij. Merk op: omdat deze vennootschap geen voortzetting is van een bestaande sociale huisvestingsmaatschappij, kunnen alleen het Vlaamse Gewest en de provincies, gemeenten en OCMW’s die in het werkingsgebied van de woonmaatschappij liggen, aandelen houden van die op te richten woonmaatschappij. De uitzonderingsregel van artikel 205 van het <MadCap:popup><MadCap:popupHead>decreet</MadCap:popupHead><MadCap:popupBody>decreet houdende wijziging van diverse decreten met betrekking tot wonen</MadCap:popupBody></MadCap:popup> geldt immers niet voor nieuw opgerichte woonmaatschappijen.</p>
            </li>
        </ul>
        <p>In het algemeen deel over de woonmaatschappijen vindt u meer informatie over het <a href="../../Woonmaatschappijen/Nieuw opgerichte/Aandeelhouders.htm">aandeelhouderschap van nieuw opgerichte woonmaatschappijen</a> en over <a href="../../Woonmaatschappijen/Omgevormde SHM/Aandeelhouders.htm">het aandeelhouderschap van bestaande SHM’s die zich tot woonmaatschappij omvormen</a>.</p>
        <p>&#160;</p>
        <p>Het is ook mogelijk om de voorgaande formules te combineren, waarbij de algemeenheid deels wordt overgedragen aan een of meerdere nieuwe maatschappijen en een of meerdere bestaande maatschappijen.</p>
        <p>&#160;</p>
        <p>U leest hieronder meer over het basisscenario, namelijk de overdracht van algemeenheid door een welzijnsvereniging aan één bestaande SHM of woonmaatschappij. Een overdracht van algemeenheid aan een bestaande maatschappij heeft ook een aantal belangrijke voordelen.</p>
        <h3><u>Wat zijn de voordelen van een overdracht van algemeenheid aan een bestaande maatschappij?</u>
        </h3>
        <p>De overdracht van algemeenheid aan een bestaande maatschappij is qua tijdsverloop, administratieve last en kosten de voordeligste techniek:</p>
        <ul>
            <li>
                <p>U moet geen nieuwe vennootschap oprichten. Hierdoor valt de volgende administratie weg: de procedure bij een notaris om een nieuwe vennootschap op te richten en de daaraan verbonden kosten, een nieuw btw-nummer aanvragen en de inschrijving bij de Kruispuntbank van Ondernemingen. Er zijn ook geen oprichters van de nieuwe vennootschap die een (nieuwe) oprichtersaansprakelijkheid lopen. De oprichtersaansprakelijkheid van de bestaande vennootschappen die nog niet verlopen zou zijn, blijft natuurlijk lopen.</p>
            </li>
        </ul>
        <ul>
            <li>
                <p>Het volledige vermogen (activa en passiva, rechten en verplichtingen) gaat over op de overnemende maatschappij. Deze overdracht vindt automatisch plaats na het verlijden van de notariële akte van overdracht.</p>
            </li>
        </ul>
        <ul>
            <li>
                <p>U heeft vooral administratie en kosten voor de overdragende welzijnsvereniging en maar deels of niet voor de overnemende maatschappij.</p>
            </li>
        </ul>
        <ul>
            <li>
                <p>De overnemende maatschappij is al (als SHM of als woonmaatschappi) erkend. U moet niet opnieuw de erkenningsprocedures doorlopen, maar bent meteen actief. Let wel, als de overnemende maatschappij een SHM is, zal die nog het erkenningstraject als woonmaatschappij moeten doorlopen. U vindt <a href="../../Woonmaatschappijen/Nieuw opgerichte/Erkenning.htm">hier</a> meer informatie over dat erkenningstraject. Daarbij overweegt u best of u dat traject parallel met de overdracht dan wel ervoor of erna laat plaatsvinden.</p>
            </li>
        </ul>
        <p>&#160;</p>
    </body>
</html>