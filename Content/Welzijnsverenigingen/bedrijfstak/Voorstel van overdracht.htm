<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Het voorstel van overdracht</h2>
        <p>De onderhandelingen tussen uw raden van bestuur resulteren in het <MadCap:popup><MadCap:popupHead>voorstel van overdracht</MadCap:popupHead><MadCap:popupBody>artikel 12:93 WVV</MadCap:popupBody></MadCap:popup> . Uw raden van bestuur moeten dit verplicht opstellen en neerleggen volgens het WVV, ten laatste zes weken voor de datum van overdracht.</p>
        <p>&#160;</p>
        <p><i>Opmerking: de regels voor woonmaatschappijen hierover zijn nog niet bekend. Het draaiboek zal op dit punt later worden aangevuld.</i>
        </p>
        <p>&#160;</p>
        <p>In deze tussenperiode is het belangrijk dat u uw personeelsleden blijft consulteren en informeren.</p>
        <p>&#160;</p>
        <p>Het voorstel van overdracht is meestal een onderhandse akte. Een authentieke akte kan ook, maar dat gebeurt zelden (geen praktisch nut). Alle betrokken entiteiten kunnen samen een gemeenschappelijk voorstel van overdracht opstellen. Maar, een gemeenschappelijke tekst is niet verplicht. Let wel, ook de gemeenschappelijke tekst moet u op elke raad van bestuur afzonderlijk bespreken en goedkeuren.</p>
        <h3 style="text-decoration: underline;">Wat moet verplicht in het voorstel van overdracht?</h3>
        <p>Het voorstel van overdracht bevat minstens de volgende vermeldingen:</p>
        <ul>
            <li>
                <p>De vrijwillige onderwerping van de verrichting aan de vennootschapsrechtelijke regeling betreffende de <MadCap:popup><MadCap:popupHead>inbreng van een bedrijfstak</MadCap:popupHead><MadCap:popupBody>artikel 12:103 WVV</MadCap:popupBody></MadCap:popup> .</p>
                <p>&#160;</p>
            </li>
            <li>
                <p>De <MadCap:popup><MadCap:popupHead>rechtsvorm, de naam, het voorwerp en de zetel</MadCap:popupHead><MadCap:popupBody>artikel 12:93, §2, 1° WVV</MadCap:popupBody></MadCap:popup> van de bij de overdracht betrokken entiteiten.</p>
                <p>&#160;</p>
            </li>
            <li>
                <p>Vanaf welke <MadCap:popup><MadCap:popupHead>datum</MadCap:popupHead><MadCap:popupBody>artikel 12:93, §2, 3° WVV</MadCap:popupBody></MadCap:popup> de handelingen van de overdragende welzijnsvereniging boekhoudkundig voor rekening van de verkrijgende maatschappij zijn.</p>
                <p>&#160;</p>
                <p style="font-style: italic;">U mag de boekhoudkundige datum  niet eerder plaatsen dan op de eerste dag na de afsluiting van het boekjaar waarvoor de jaarrekening al werd goedgekeurd van de bij de overdracht van bedrijfstak betrokken entiteiten.</p>
                <p style="font-style: italic;">&#160;</p>
                <p><i>U vindt <a href="Inwerkingtreding.htm" target="_blank">hier</a>  meer informatie over boekhoudkundige retroactiviteit.</i>
                </p>
                <p>&#160;</p>
                <p style="font-style: italic;">De opbrengsten en kosten van welbepaalde activa en passiva worden vanaf de datum van boekhoudkundige retroactiviteit toegerekend aan de maatschappij waaraan die activa en passiva werden toebedeeld.</p>
                <p>&#160;</p>
            </li>
            <li>
                <p>Ieder bijzonder voordeel dat u toekent aan de bestuursleden van de bij de overdracht van bedrijfstak betrokken entiteiten.</p>
                <p>&#160;</p>
                <p style="font-style: italic;">Kent u geen bijzondere voordelen toe? Dan meldt u dit in het voorstel van overdracht.</p>
                <p style="font-style: italic;">&#160;</p>
                <p style="font-style: italic;">Houd bij het vaststellen van bepaalde voordelen rekening met de regels inzake <MadCap:popup><MadCap:popupHead>bezoldiging van bestuursleden</MadCap:popupHead><MadCap:popupBody>artikel 4.144-4.145 van het Besluit van de Vlaamse Regering tot uitvoering van de Vlaamse Codex Wonen van 2021 voor sociale huisvestingsmaatschappijen</MadCap:popupBody></MadCap:popup> . De eventuele regels voor woonmaatschappijen hierover zijn nog niet bekend. Het draaiboek zal op dit punt later worden aangevuld.</p>
                <p>&#160;</p>
            </li>
            <li>
                <p>De omschrijving en precisering van de wijze waarop de vermogensbestanddelen van de overdragende welzijnsvereniging worden verdeeld.</p>
                <p>&#160;</p>
                <p style="font-style: italic;">De opbrengsten en kosten van welbepaalde activa en passiva worden vanaf de datum van boekhoudkundige retroactiviteit toegerekend aan de maatschappij waaraan die activa en passiva werden toebedeeld.</p>
                <p style="font-style: italic;">&#160;</p>
                <p style="font-style: italic;">Enkel de activa die effectief in het voorstel van overdracht aan de verkrijgende maatschappij worden toegekend, gaan over naar de verkrijgende maatschappij ingevolge de notariële akte tot vaststelling van de overdracht.</p>
                <p style="font-style: italic;">&#160;</p>
                <p style="font-style: italic;">Wanneer  een gedeelte van de passiva van het vermogen van de overdragende welzijnsvereniging in het voorstel van overdracht niet wordt toegekend en de tekst van dit voorstel geen uitsluitsel geeft over de verdeling ervan, dan zijn zowel de overdragende welzijnsvereniging als de verkrijgende maatschappij daarvoor <MadCap:popup><MadCap:popupHead>hoofdelijk aansprakelijk</MadCap:popupHead><MadCap:popupBody>artikel 12:97 WVV</MadCap:popupBody></MadCap:popup> .</p>
                <p style="font-style: italic;">&#160;</p>
                <p style="font-style: italic;">Ook de <MadCap:popup><MadCap:popupHead>niet-aangewende subsidiebedragen</MadCap:popupHead><MadCap:popupBody>art. 214 ontwerp van decreet houdende wijziging van diverse decreten met betrekking tot wonen en bijhorende toelichting in de Memorie van Toelichting</MadCap:popupBody></MadCap:popup> dienen in het kader van de overdracht van bedrijfstak door de welzijnsvereniging te worden overgedragen. </p>
                <p>&#160;</p>
            </li>
            <li>
                <p>In voorkomend geval: De inhoud van de bodemattesten, tenzij hieraan wordt verzaakt. U leest er <a href="../../Voorbereidende handelingen/Voorbereiding overdracht onroerende goederen.htm">hier</a> meer over.</p>
                <p>&#160;</p>
            </li>
            <li>
                <p>Indien de overdracht van bedrijfstak wordt gedaan om niet ten voordele van een bestaande SHM, vermeldt u eveneens dat de overdracht gebeurt onder de opschortende voorwaarde dat die SHM erkend wordt als woonmaatschappij.</p>
            </li>
        </ul>
        <p>Hoewel de wet dit niet uitdrukkelijk voorziet, is het aangewezen dat het voorstel eveneens de vergoeding vermeldt die zal worden betaald in ruil voor de overdracht van de bedrijfstak. U leest <a href="Vaststelling van de prijs.htm">hier</a> meer over deze vergoeding: “bij overdracht ten bezwarende titel: vaststelling van de prijs”.</p>
        <h3 style="text-decoration: underline;">Wat kan u extra in het voorstel van overdracht zetten?</h3>
        <p>De raden van bestuur kunnen ook extra informatie in het voorstel van overdracht zetten, bijvoorbeeld wat zij belangrijk vinden om latere discussies te vermijden.</p>
        <h4>Voorbeelden:</h4>
        <ul>
            <li>
                <p>De eventuele bijkomende volmachten voor de directeur.</p>
                <p>&#160;</p>
            </li>
            <li>
                <p>De eventuele wijzigingen van de statuten. In sommige gevallen zal een statutenwijziging noodzakelijk zijn, bijvoorbeeld bij een overdracht van bedrijfstak aan een bestaande SHM die hiervoor haar voorwerp moet uitbreiden. Indien de overdracht “om niet” plaatsvindt, zal de onbeschikbare reserverekening die de overnemende maatschappij moet aanleggen ook statutair verankerd moeten worden. U leest <a href="Nettoactief onbeschikbare reserverekening.htm">hier</a> meer over de onbeschikbare reserverekening. De statutenwijzigingen kunnen als een afzonderlijk punt op de raad van bestuur komen, of samen met het voorstel van overdracht (de statuten zijn dan een bijlage bij het voorstel van overdracht). Zo is iedereen van in het begin goed geïnformeerd over bijvoorbeeld de voorwerpswijziging. U leest er meer over bij de <a href="Uitnodiging raden van bestuur.htm">“uitnodigingen van de raden van bestuur”</a> en de <a href="Bijeenkomsten raden van bestuur.htm">“bijeenkomsten van de raden van bestuur”.</a></p>
                <p>&#160;</p>
                <p>Indien de statuten nog niet in overeenstemming werden gebracht met het WVV, zal dat omwille van de statutenwijziging bij deze gelegenheid moeten gebeuren</p>
            </li>
        </ul>
        <p>Met het voorstel van overdracht start de procedure van de overdracht van bedrijfstak formeel.</p>
    </body>
</html>