<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>De keuze van de formule van overdracht van bedrijfstak</h2>
        <h3 style="text-decoration: underline;">Algemeen</h3>
        <p>Bij de overdracht van bedrijfstak gaat een bedrijfstak, samen met de daaraan verbonden activa en passiva (rechten en verplichtingen), van de overdragende welzijnsvereniging over op een bestaande of nieuw op te richten maatschappij. Een eerste evidente stap is dus uw formule van overdracht van bedrijfstak kiezen.</p>
        <p>&#160;</p>
        <p>U kunt kiezen tussen twee formules:</p>
        <ul>
            <li>
                <p>Een overdracht van bedrijfstak aan een bestaande maatschappij. De welzijnsvereniging draagt een bedrijfstak, samen met de daaraan verbonden activa en passiva (rechten en verplichtingen), over aan een andere maatschappij (die kan zowel een SHM als een woonmaatschappij zijn) die optreedt als overnemende vennootschap en die de activiteiten verbonden aan de overgedragen bedrijfstak van de overdragende welzijnsvereniging verderzet.</p>
                <p>&#160;</p>
                <p>Indien de overdracht van bedrijfstak wordt gedaan om niet ten voordele van een bestaande SHM, kan deze overdracht enkel gebeuren onder de opschortende voorwaarde dat die SHM erkend wordt als woonmaatschappij.</p>
                <p>&#160;</p>
            </li>
            <li>
                <p>U richt een nieuwe maatschappij op. De bestaande welzijnsvereniging draagt een bedrijfstak, samen met de daaraan verbonden activa en passiva (rechten en verplichtingen), over aan deze nieuwe maatschappij. Aangezien het ontwerp van decreet houdende wijziging van diverse decreten met betrekking tot wonen voorziet dat vanaf haar inwerkingtreding geen nieuwe SHM’s kunnen worden opgericht/erkend, kan een dergelijke overdracht van bedrijfstak enkel indien de nieuwe maatschappij als woonmaatschappij wordt opgericht.  In dat geval moet u in de timing rekening houden met het feit dat u reeds de nodige stappen dient te zetten voor de erkenning van de op te richten vennootschap als woonmaatschappij. Daarbij kan worden opgemerkt dat, omdat deze vennootschap geen voortzetting is van een bestaande sociale huisvestingsmaatschappij, alleen het Vlaamse Gewest en de provincies, gemeenten en OCMW’s die in het werkingsgebied van de woonmaatschappij liggen, aandelen kunnen houden van die op te richten woonmaatschappij. De uitzonderingsregel van artikel 206 van het ontwerp van decreet houdende wijziging van diverse decreten met betrekking tot wonen geldt immers niet voor nieuw opgerichte woonmaatschappijen.</p>
            </li>
        </ul>
        <p>&#160;</p>
        <p>In het algemeen deel over de woonmaatschappijen vindt u meer informatie over het aandeelhouderschap van nieuw opgerichte woonmaatschappijen en over het aandeelhouderschap van bestaande SHM’s die zich tot woonmaatschappij omvormen.</p>
        <p>&#160;</p>
        <p>U leest hieronder meer over het basisscenario, namelijk de overdracht van bedrijfstak door een welzijnsvereniging aan een bestaande SHM of woonmaatschappij. Een overdracht van bedrijfstak aan een bestaande maatschappij heeft ook een aantal belangrijke voordelen.</p>
        <h3 style="text-decoration: underline;">Wat zijn de voordelen van een overdracht van bedrijfstak aan een bestaande maatschappij?</h3>
        <p>De overdracht van bedrijfstak aan een bestaande maatschappij is qua tijdsverloop, administratieve last en kosten de voordeligste techniek:</p>
        <ul>
            <li>
                <p>U moet geen nieuwe vennootschap oprichten. Hierdoor valt de volgende administratie weg: de procedure bij een notaris om een nieuwe vennootschap op te richten en de daaraan verbonden kosten, een nieuw btw-nummer aanvragen en de inschrijving bij de Kruispuntbank van Ondernemingen. Er zijn ook geen oprichters van de nieuwe vennootschap die een (nieuwe) oprichtersaansprakelijkheid lopen. De oprichtersaansprakelijkheid van de bestaande vennootschappen die nog niet verlopen zou zijn, blijft natuurlijk lopen.</p>
            </li>
            <li>
                <p>De activa en passiva (rechten en verplichtingen) verbonden aan de bedrijfstak gaan over op de overnemende maatschappij. Deze overdracht vindt automatisch plaats na het verlijden van de notariële akte van vaststelling van de overdracht.</p>
            </li>
            <li>
                <p>U heeft vooral administratie en kosten voor de overdragende welzijnsvereniging en maar deels of niet voor de overnemende maatschappij.</p>
            </li>
            <li>
                <p>De overnemende maatschappij is al erkend (als SHM of als woonmaatschappij). U moet niet opnieuw de erkenningsprocedures doorlopen maar bent meteen actief. Let wel, indien de overnemende maatschappij een SHM is, zal die nog het erkenningstraject als woonmaatschappij moeten doorlopen. U vindt hier meer informatie over dat erkenningstraject. Daarbij overweegt u best of u dat traject parallel met de overdracht dan wel ervoor of erna laat plaatsvinden.</p>
            </li>
        </ul>
    </body>
</html>