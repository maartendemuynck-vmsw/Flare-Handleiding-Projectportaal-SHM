<?xml version="1.0" encoding="utf-8"?>
<html xmlns:MadCap="http://www.madcapsoftware.com/Schemas/MadCap.xsd">
    <head>
    </head>
    <body>
        <h2>Stappenplan </h2>
        <p>De koop komt tot stand wanneer het SVK en de kopende maatschappij een akkoord hebben bereikt over de essentiële elementen; namelijk het voorwerp van de koop en de prijs (maar partijen kunnen er bijkomende essentiële elementen aan toevoegen). Ze kunnen de uitwerking van de koop ook afhankelijk maken van externe gebeurtenissen (bv. opschortende voorwaarden, zoals financiering). De partijen kunnen een compromis sluiten ter bevestiging van hun akkoord. Een notaris kan deze compromis opstellen, maar dat is niet verplicht.</p>
        <p>&#160;</p>
        <p>Met oog op tegenwerpelijkheid aan derden en overschrijving op het kantoor Rechtszekerheid moet dit akkoord vervolgens geformaliseerd worden in een authentieke akte (hetzij via een commissaris van vastgoedtransacties, hetzij via een notaris). De partijen moeten deze akte ondertekenen. De akte moet in principe binnen de 4 maanden na het ondertekenen van het compromis (of althans na realisatie van de laatste opschortende voorwaarde) verleden zijn. De akte wordt overgeschreven op het kantoor Rechtszekerheid, waardoor de eigendomsoverdracht tegenwerpelijk wordt aan derden.</p>
        <p>&#160;</p>
        <p>Voor de overdracht van een onroerend goed zijn bepaalde inlichtingen vereist: bodemattest, inlichtingen van de syndicus als sprake is van een mede-eigendom, …. (in principe zijn ook <MadCap:popup><MadCap:popupHead><a href="../../../Voorbereidende handelingen/Voorbereiding overdracht onroerende goederen.htm#Stedebouw">stedenbouwkundige inlichtingen</a></MadCap:popupHead><MadCap:popupBody>door artikel 8 van het decreet van 9 juli 2021</MadCap:popupBody></MadCap:popup> vereist, maar voor de overdrachten naar woonmaatschappijen werd hiervoor een vrijstelling ingeschreven in  artikel 5.2.1, § 1/1 van de Vlaamse Codex Ruimtelijke Ordening). De koper moet deze informatie moet al op transparante wijze ter beschikking hebben bij de initiële contractsluiting.</p>
    </body>
</html>